# -*- mode: mandoku-view; -*-
#+TITLE: 欽定南巡盛典
#+DATE: 2015-08-24 22:52:16.668839
#+PROPERTY: ID KR2m0039
#+PROPERTY: BASEEDITION WYG    
#+PROPERTY: JUAN 卷四十九
<pb:KR2m0039_WYG_071-1a>¶
欽定四庫全書¶
欽定南巡盛典卷四十九¶
　河防¶
　　乾隆四十八年三月十一日两江總督兼署河道¶
　　總督薩載奏言竊照江南黄河北岸通連㣲山湖¶
　　及運中河一帶上年經臣與河(臣/)李奉翰遵¶
㫖酌籌先後将潘家屯張家荘蘇家山之水線河并十¶
　　字河顧家荘河北鎮等處開放分洩入黄均属暢¶
<pb:KR2m0039_WYG_071-1b>¶
　　達今豫省南岸引河告成¶
欽差大學士公阿桂㑹同河撫諸臣商酌擬于清明以¶
　　前開放𨗳引黄流順軌下注河(臣/)李奉翰與(臣/)督飭¶
　　南河各㕔營将北岸各水口興工堵築業經(臣/)於¶
　　督辦各㕔春修工程摺内聲明奏¶
聞嗣據各㕔營陸續禀報潘家屯張家荘以及蘇家山¶
　　之水線河十字河之臨運黄各壩均經堵閉堅寔¶
　　惟中河顧家荘一處口門較寛相距臨黄之河北¶
<pb:KR2m0039_WYG_071-2a>¶
　　鎮口門亦近洩水本暢口門收窄溜勢愈覺湍急¶
　　堵閉稍難經臣耑委淮揚道師彦公淮徐道劉錫¶
　　嘏河營叅将鄭永泰駐彼督率中河桃源㕔營各¶
　　於金門下埽分投儧堵兹於二月二十九日将臨¶
　　運臨黄兩處壩工俱已一律堵合斷流現各追壓¶
　　以期到底並接手趕辦内澆土戧外廂防風可期¶
　　堅實穩固此外黄河兩岸春修埽工亦俱鑲做完¶
　　整足資抵禦豫省如期放水下注自可循軌暢達¶
<pb:KR2m0039_WYG_071-2b>¶
　　歸海至目前㣲山湖洩下之水綂歸運中河不無¶
　　稍長上年經¶
欽差大學士公阿桂㑹同臣勘籌預将運河北岸増挑¶
　　引渠三處并因劉老澗閘底較髙復於閘旁開挑¶
　　引渠一道滙入閘下引河均歸駱馬湖六塘河分¶
　　洩去路甚暢是以中河内自顧家荘堵閉後僅長¶
　　水二尺餘寸不致盛漲其海州境内漣河展挑寛¶
　　深各工現據具報已有九分工程日内即可完竣¶
<pb:KR2m0039_WYG_071-3a>¶
　　下游添一分洩之路歸海又必迅速若上㳺豫省¶
　　黄水歸復故道則㣲湖運河之水更必日漸消落¶
　　(臣/)現在確探一俟黄河水頭下注再行星馳奏¶
聞仰慰¶
聖懐奏入¶
上諭曰覽阿桂已奏黄河歸故道何尚未至江南境乎¶
　　乾隆四十八年四月十二日大學士公阿桂河東¶
　　河道總督何裕城山東巡撫明興奏言竊照豫工¶
<pb:KR2m0039_WYG_071-3b>¶
　　合龍後東省各處坡水從上而下以次就消湖水¶
　　亦漸見消動其運河堤岸(臣/)明興率同前任藩司¶
　　陸燿運河道沈啟震等逐一查量隨時登記各縁¶
　　由業經恭摺奏蒙¶
聖鑒(臣/)阿桂(臣/)何裕城先後自豫起程由山東之菏澤¶
　　鉅野嘉祥取道至濟沿途察看各該縣境内漫水¶
　　已經全涸其濟寧西北一帶(臣/)阿桂上年冬間所¶
　　見被水之區現涸出四五十里田畆耕種者頗多¶
<pb:KR2m0039_WYG_071-4a>¶
　　至江南之藺家山壩前據河(臣/)李奉翰札知及河¶
　　員等禀報自三月十六日見消起至二十八日共¶
　　消水一尺八寸(臣/)阿桂復派軍機章京舒濓直至¶
　　荆山橋查看水勢據該員禀稱該橋一百九十餘¶
　　孔現仍孔孔過水其中泓水勢八九尺至一丈不¶
　　等流行甚駛運河内落水八九寸至一尺餘寸不¶
　　等而㣲湖水誌自上月初一日豫省放河後迄今¶
　　止消水三寸仍深一丈八尺一寸者臣等悉心體¶
<pb:KR2m0039_WYG_071-4b>¶
　　察縁各湖地勢本属最窪㣲湖又為各湖之歸宿¶
　　水勢從西北向東南收束是以湖靣日覺收窄而¶
　　湖口誌樁仍未見速消目下各路坡水日漸減涸¶
　　荆山橋仍前暢達且駱馬湖自上月十九日䦕放¶
　　運河後水勢亦應消動則江境運河之水又可由¶
　　臨湖王栁各閘分洩是上㳺来源既截下路復多¶
　　路分消㣲湖水勢自不難於早符定誌至運河堤¶
　　㟁自乾隆四十六年豫省曲家樓漫水下注濟寧¶
<pb:KR2m0039_WYG_071-5a>¶
　　以南湖河相連汪洋一片其下則直注八閘其上¶
　　則倒漾至趙村石佛閘一帶東西兩岸土石堤工¶
　　淹漫者㡬及二百餘里其正閘单閘橋壩各工亦¶
　　俱漫於水底屢奉¶
諭㫖廣籌宣洩水勢得以陸續消退臣阿桂臣何裕城¶
　　抵濟後復㑹同臣明興乗船上下察看自濟寕在¶
　　城閘下起至江境黄林荘止綂計两岸土石堤工¶
　　共長五萬三千二十餘丈現已出水者二萬八千¶
<pb:KR2m0039_WYG_071-5b>¶
　　九百七十餘丈未出水者二萬四千四十一丈民¶
　　捻共長五萬五千八百五十餘丈現已出水者五¶
　　萬十丈零未出水者五千八百四十丈零正閘二¶
　　十三座已出水者二十二座惟六里石閘一座舊¶
　　制本低現與单閘橋壩涵洞等工俱漫水中今就¶
　　現在情形約加估計除地形最高未經漫水及雖¶
　　經漫水不致殘損之堤埝均毋庸估計責令額夫¶
　　平墊外其堤根水淺汕刷無多之各叚均照舊式¶
<pb:KR2m0039_WYG_071-6a>¶
　　估加修補至逼臨湖坡水深之處堤身收分丈尺¶
　　亦照舊制估計惟堤頂高處若按叚估辦未免低¶
　　昻不一查出水之堤有現髙至四尺者即照此勘¶
　　估總以髙出此時水靣四尺為度以期一律整齊¶
　　平坦計興工時堤根已涸乾者純用土方堅築如¶
　　堤根尚存積水土工難以站立者照老堤舊制添¶
　　估碎石坦坡其缺口水勢較深者則用排樁廂埽¶
　　俾土工可期堅實又魚臺汛東堤向来僅髙五六¶
<pb:KR2m0039_WYG_071-6b>¶
　　尺許應加髙土頂二尺以偹縴道其西岸排樁工¶
　　及韓荘一帶大石工仍照舊估辦不必増髙以節¶
　　帑項再運河正閘底石板已損之處方可拆修其¶
　　餘或補修數層或止加鈎抿惟現漫水中之单閘¶
　　橋壩涵洞等工殘損既多均應拆估重修舊閘之¶
　　下跌有深塘者酌為移建築堤之後往常壩内坡¶
　　水難以立消者則於最窪處酌添单閘以洩之又¶
　　各閘及滚水壩等工俱應於水中簽樁鋪底必湏¶
<pb:KR2m0039_WYG_071-7a>¶
　　先築圈壩以便動工其韓荘大石工數千丈西靣¶
　　逼臨大湖亦宜照舊制於該工之外先築圏壩将¶
　　根盤堅築至兩岸民埝前奉¶
恩㫖概歸官辦埝身寛窄不一兹照官堤稍窄之工酌¶
　　估而頂髙之處則與官堤相平庶上下堤埝相連¶
　　倍加平整以上各工除将堤身舊土及尚可應用¶
　　之舊石通盤核抵外計两㟁土堤及加築碎石坦¶
　　坡工共需銀十萬七百三两零民埝土掃及排樁¶
<pb:KR2m0039_WYG_071-7b>¶
　　等工共需銀三萬六千三十四两零排樁碎石堤¶
　　工並填築土心及上加頂土共需銀二十八萬八¶
　　千八十九两零大石壩工共需銀十萬六百六十¶
　　八兩零修做閘座橋壩涵洞裹頭並築圈堤等工¶
　　需銀十二萬四千二百七十四两零通共估需銀¶
　　六十四萬九千七百七十两零此係就現在水勢¶
　　約略估計但水底探量究恐不能甚凖仍俟秋令¶
　　動工時逐一再查如尚有可減之工即歸節省核¶
<pb:KR2m0039_WYG_071-8a>¶
　　實請銷如實有闗宣洩必湏量為増改之處(臣/)何¶
　　裕城等另行具¶
　奏或因取土遥逺以及風雨守候(臣/)明興酌量辦理¶
　　毋庸復請䦕銷致滋糜費之漸再查官堤舊制道¶
　　路已属綿長今民埝統歸於官辦則叚落更為遥¶
　　逺(臣/)等於酌估之便復公同商酌所有自濟寕在¶
　　城閘下起至新店閘上止一段長三十里自珠梅¶
　　閘下白家水口起至彭口閘下止一段長五十里¶
<pb:KR2m0039_WYG_071-8b>¶
　　並将望湖亭至黄林荘一段長八十餘里均係地¶
　　形稍髙現可取土自當派員即行修辦則秋令以¶
　　前可先得工程十分之三其餘水深各工仍照前¶
　　奏於大汛時将採買已到之木石料物分運工次¶
　　並多𣲖人員認明段落一俟秋令水退普律興工¶
　　分投趕辦㫁可不致遲悮其運河正閘應送漕艘¶
　　而滚水壩等工亦資宣洩未能同時並舉查本年¶
　　糧艘抵東各帮較之上年已早半月况河湖水勢¶
<pb:KR2m0039_WYG_071-9a>¶
　　日減更可銜尾遄行而江西省蠲免漕糧重船又¶
　　經減少約至九月以内囘空定可全出東境維時¶
　　将届冬令水勢全涸閘壩各工次第儧辦計於四¶
　　十九年春令以前一律完竣概復舊制奏入¶
上諭曰如所議行用項足否¶
　　乾隆四十八年四月二十三日两江總督薩載河¶
　　道總督李奉翰奏言竊照江南黄河地處下㳺两¶
　　年来凢河身淤淺之處及露出灘嘴節經督臣薩¶
<pb:KR2m0039_WYG_071-9b>¶
　　載隨時勘估屢次挑切以期寛深順勢今黄水復¶
　　歸故道必湏上下相度溜勢之趨向預為防範臣¶
　　自豫省蘭陽新河一帶查勘回南督同總兵銜左¶
　　營副将李永吉上由虞单交界至清口一帶沿河¶
　　探量黄河水靣寛九十餘丈至一百三四十丈不¶
　　等一律深通流行迅疾毫無阻滯大溜仍循舊軌¶
　　東注惟豐碭北岸石林地方從前溜走中泓二十¶
　　年來舊工淤閉今黄流下達溜勢稍向北趨現在¶
<pb:KR2m0039_WYG_071-10a>¶
　　尚存灘靣三十餘丈恐将來或致生工(臣/)已飭令¶
　　該管㕔員運貯料物以為有偹無患之計其餘形¶
　　勢如常並無改易至外河順黄壩南岸一帶乾隆¶
　　四十六年六月内大學士公阿桂覆奏河工圖内¶
　　於¶
御樁亭之西仰蒙¶
皇上硃筆㸃記飭令詳加籌畫當經(臣/)與督(臣/)薩載㑹¶
　　同履勘¶
<pb:KR2m0039_WYG_071-10b>¶
　奏請在於該處築做磨盤大壩以資挑䕶奉到¶
硃批此非目前急務矣俟新工合龍後妥為可耳欽此¶
　　今黄水下注溜勢仍由西南坐灣臣到彼察看現¶
　　在塌崖自應在於該處用柴土廂做磨盤壩工使¶
　　河勢不至卧進有碍木龍既可保䕶南岸灘崖又¶
　　可挑溜東趨實属两有禆益現已督飭道㕔確切¶
　　估計造冊具詳核實興工奏入報¶
聞¶
<pb:KR2m0039_WYG_071-11a>¶
　　乾隆四十八年五月初九日河道總督蘭第錫山¶
　　東巡撫明興奏言竊查東省濟寧以南運泇两㕔¶
　　属堤岸工程先經(臣/)等㑹同大學士公阿桂確切¶
　　勘估需銀六十四萬九千餘两奏蒙¶
俞允並荷¶
聖慈垂念大工用項¶
特賞撥部庫銀五十萬两到東俾資應用(臣/)明興因興¶
　　工在即飭令藩司孫士毅於餘剩¶
<pb:KR2m0039_WYG_071-11b>¶
恩賞商捐項下先撥銀二十萬两發交運河道庫先行¶
　　支給其運道两岸工段(臣/)等惟有率同辦工司道¶
　　等慎重撙莭上𦂳籌辦以期得尺則尺漸復舊制¶
　　兹查月餘以來各湖水勢已共消落一尺有餘兩¶
　　岸堤形露出更多所有原估土石工程除各閘座¶
　　橋壩等項現在尚漫水中應俟水勢減落再行確¶
　　核情形分别修舉外其東西两岸堤埝内有出水¶
　　漸髙之處如運河㕔境内自濟寧在城閘下至新¶
<pb:KR2m0039_WYG_071-12a>¶
　　店閘一段及泇河㕔境内自珠梅閘下至彭口閘¶
　　上一段又嶧汎八閘内一段均可遵照前奏先行¶
　　赶辦其餘各段落雖應俟秋令䦕工而通計湏用¶
　　木石料物為数甚多上年採辦之樁木大石計數¶
　　尚属不敷至碎石一項亟湏䦕採必湏乗此数月¶
　　内一一辦齊陸續運貯各工以便臨時取用不致¶
　　稍有停待(臣/)等就工程之難易定銀數之多寡遴¶
　　𣲖地方河工各員酌定段落分投承修共計将两¶
<pb:KR2m0039_WYG_071-12b>¶
　　岸堤工分為四十九叚内属運河㕔境者計二十¶
　　九段委令運河道沈啟震在濟寕一帶督催其属¶
　　泇河㕔境者計二十段即派前任布政使陸燿駐¶
　　夏鎮一帶督催其隨同分催之員復委在工効力¶
　　之李封陳淮並東昌府知府興安兖州府知府王¶
　　祿朋及丞倅等官分路查催以期迅速(臣/)等俟部¶
　　撥銀两解到時飭令孫士毅再行按時續撥由運¶
　　河道轉發承修各員陸續領辦所有現在應行先¶
<pb:KR2m0039_WYG_071-13a>¶
　　辦之三段即令分得該工之員飛即集夫興築已¶
　　於四月二十八日䦕工(臣/)明興現赴濟寧一帶上¶
　　下督催趕辦秋令以前先行辦畢迨一交八月以¶
　　後水勢更落各工物料亦已偹辦齊全即可次第¶
　　興修一律妥完不致遲悞(臣/)等仍不時往來查察¶
　　務期併力同心要工畢舉以仰副我¶
皇上慎重河防漕運之至意統計此次工程按照漕規¶
　　已属敷用或尚有例外支給(臣/)明興即當通融籌¶
<pb:KR2m0039_WYG_071-13b>¶
　　辦以資接濟奏入報¶
聞¶
　　乾隆四十八年五月十三日两江總督薩載奏言¶
　　竊臣於徐州交缷河篆後即遵¶
㫖前赴沛縣勘籌移建城工均經恭摺奏蒙¶
聖鑒嗣(臣/)帶同各道府自徐至淮将淮北各處¶
行宫詳細確勘凛遵¶
聖訓祗将舊有房間粉飾裱糊見新其新添之黄巚¶
<pb:KR2m0039_WYG_071-14a>¶
行宫移建之楊家庄¶
行宫亦各撙節估辦不敢稍事増華至金山對岸之師¶
　　古灘至棲霞一帶前經臣¶
　奏請䦕挑河道以通舟楫以避長江之險仰蒙¶
聖恩俞允撥發帑金當即確估派委十三州縣分段承¶
　　挑(臣/)今春¶
陛辭回南暫駐清江督辦河務所有師古灘河道責成¶
　　江寧總局司道就近督催赶辦嗣據禀報河已挑¶
<pb:KR2m0039_WYG_071-14b>¶
　　成其河頭河尾以及两岸尚湏建設閘座酌開涵¶
　　洞以資蓄洩禀請勘籌到(臣/)查該河既已開通即¶
　　為商賈往來要道自應籌計萬全庶可一勞永逸¶
　　應添閘洞亦湏熟諳人員確估此時河工事簡加¶
　　總兵銜之副将李永吉素稱諳練現在無事臣即¶
　　帶同該員渡江與司道等由師古灘以至棲霞挨¶
　　工查騐該河員已照估挑挖其中尚有應行收拾¶
　　之處而原估口底逢灣處尚覺稍窄两岸縴堤亦¶
<pb:KR2m0039_WYG_071-15a>¶
　　覺卑矮該河南岸一帶多山遇雨則山水下注盡¶
　　歸新河北岸則多汉港通江潮汐往來夾沙而行¶
　　均不免於停積自應於两岸多設涵洞河頭河尾¶
　　亦應建設閘座相機啟閉則山水江潮出入節宣¶
　　有制可無壅遏停沙之患惟是此河現已挑通壩¶
　　基尚未起除(臣/)體察輿情商民亟思通行舟楫臣¶
　　隨将两岸應行收拾之處指示各工員上緊收拾¶
　　並将建設閘座涵洞處所勘定交李永吉等詳細¶
<pb:KR2m0039_WYG_071-15b>¶
　　確估一靣即令各工員将壩基先行起除淨盡使¶
　　江潮灌注水勢通流聴民舟楫往來試騐仍於水¶
　　平之後潮小之時測其何處寛深何處淺窄逐一¶
　　插立標記俟本年霜降後水落潮平時再行築壩¶
　　展挑寛深並将两岸縴道加培髙厚其應建閘座¶
　　&KR0509;洞現在委員購料次第分投趕辦務於霜降後¶
　　一律完工則來年春水長發開放通行商民更可¶
　　永資利賴(臣/)騐籌事畢即由棲霞勘工回省其李¶
<pb:KR2m0039_WYG_071-16a>¶
　　永吉於各閘洞估計核定已令仍囘河工辦事奏¶
　　入報¶
聞¶
　　乾隆四十八年六月初六日河東河道總督蘭第¶
　　錫山東巡撫明興奏言東省濟寧以南運河工程¶
　　仰蒙¶
皇上特發帑金乘時修復因两岸工段綿長計程三百¶
　　數十里分段派委需員甚多現在(臣/)等将水勢消¶
<pb:KR2m0039_WYG_071-16b>¶
　　落易辦工段先行興修已於四月二十八日動工¶
　　業經奏蒙¶
聖鑒其餘各段先令領銀辦料以偹臨時應用所有丞¶
　　倅州縣佐雜及㕔汎等官已派有一百餘員一至¶
　　秋令水落工程齊舉加以協辦分催在在需員未¶
　　免不敷派委現有來東投効之候補候選等官情¶
　　願各認工段捐資承辦又有革職降調等員亦情¶
　　願一靣自行出貲分段承修一靣照例呈請捐復¶
<pb:KR2m0039_WYG_071-17a>¶
　　原官紛紛具呈到臣(臣/)等伏思運道工段較長必¶
　　湏多員承辦此項投効人員果能奮勉出力則工¶
　　程既得尅期早竣而正佐等官便可減派數員更¶
　　於地方有裨可否准其在工効力之處出自¶
皇上天恩如蒙¶
俞允(臣/)等即於两岸堤工内添出數段令其自行出貲¶
　　承辦無庸動支¶
　帑項除查明各該員履厯分别䦕列職名另行具¶
<pb:KR2m0039_WYG_071-17b>¶
　奏外所有呈請投工効力人員應否准行(臣/)等謹先¶
　　㑹同請¶
㫖奏入¶
諭部速議¶
　　乾隆四十八年七月初九日河道總督蘭第錫山¶
　　東巡撫明興奏言竊照東省濟寧以南運河两岸¶
　　縴道工段綿長計程三百數十里分段派委需員¶
　　甚多現在丞倅州縣佐雜及㕔汛等官已派有一¶
<pb:KR2m0039_WYG_071-18a>¶
　　百餘員一至秋令水落工程齊舉加以協辦分催¶
　　在在需員未免不敷派委現有來東投効之候補¶
　　候選等官情愿各認工叚捐資承辦可否准其在¶
　　工効力之處經臣等恭摺具¶
　奏經部議覆准其留在東省捐貲承辦查明人數止¶
　　湏足敷差委毋任濫收併将人數履厯報部存案¶
　　奉¶
硃批依議速行欽此行知到(臣臣/)等查投工効力人員¶
<pb:KR2m0039_WYG_071-18b>¶
　　現在來東具呈者自丞倅而下至佐雜等共三十¶
　　六員内有本應即用者有議叙分發者有止應雙¶
　　月選用者資格既有不同工程之難易亦属不一¶
　　若不量加限制聴其自行佔認不特㪚漫難稽亦¶
　　易啟趨避之弊(臣/)等公同斟酌量其班次之遲速¶
　　以定出資之多寡按照原估工程派出次難者三¶
　　段責成該員等分段承修仍𣲖委熟諳工程之員¶
　　協同辦理務湏材料堅實工程穩固不得草率從¶
<pb:KR2m0039_WYG_071-19a>¶
　　事希圖将就完工令原派之督辦分催各員輪流¶
　　稽查毋許稍有偷減懈怠臣等仍不時查考稽其¶
　　分數勤惰以定将来之優劣如有辦工不如式者¶
　　立即掣去除将人數履厯造冊報部存案外(臣/)等¶
　　謹䦕列各該員簡明清单恭呈¶
御覽奏入¶
上諭部知之¶
　　乾隆四十八年七月十一日江南河道總督李奉¶
<pb:KR2m0039_WYG_071-19b>¶
　　翰奏言竊照江南黄河地處下㳺河形窄狭今嵗¶
　　黄流歸復故道恐大汛水長時溜勢或有改移必¶
　　湏留心防範先事綢繆(臣/)於四月内自豫囘江沿¶
　　途察勘河溜趨向情形見豐碭北岸石林地方河¶
　　勢坐灣溜往北趨止存灘寛三十餘丈即慮生工¶
　　當經飭令該管㕔員運貯料物以為有偹無患之¶
　　計並經恭摺奏¶
聞兹查前月以來黄水漸次加長該處大溜趨逼刷灘¶
<pb:KR2m0039_WYG_071-20a>¶
　　迅速情形喫𦂳(臣/)隨督令道将㕔營一靣儧築壩¶
　　臺加帮裡戧一靣趕𦂳䦕槽預辦下埽旋即溜勢¶
　　刷至堤根半月内已接續做成新埽七十餘丈趕¶
　　𦂳追壓到底一律廂做堅實現在埽外水深二丈¶
　　五六尺至三四丈不等(臣/)上下相度大勢已定専¶
　　委總兵銜副将李永吉在工督辦所做新埽隨時¶
　　保䕶足資抵禦可免他虞又邳睢㕔属黄河南岸¶
　　瓦房工從前大溜䦕行上中下三段舊埽工長二¶
<pb:KR2m0039_WYG_071-20b>¶
　　百餘丈已&KR0782;閉多年前嵗溜向南趨下叚先已生¶
　　工今黄水加長溜復上堤(臣/)與道将等勘籌商酌¶
　　若上段中段同時廂做不但緩不濟急並用料較¶
　　多徒滋縻費隨于上段督令趕做挑水大壩一道¶
　　挑䦕溜勢中段即經平穩可以毋庸搶辦動用料¶
　　物錢糧現令淮徐道核實造冊請銷不使稍有浮¶
　　冒再外河老壩口至紅幅荘一帶堤長四百七十¶
　　餘丈外係埽工内係深塘情形既属单薄而溜勢¶
<pb:KR2m0039_WYG_071-21a>¶
　　又係頂冲不得不早為籌計若将後塘一律填平¶
　　需費浩繁(臣/)再四思維惟有将堤工加帮寛厚以¶
　　資捍衛就堤工臨溜之緩急定帮寛之丈尺共需¶
　　土方銀一萬一千餘两如此斟酌辦理庶錢糧不¶
　　至多糜而堤工實資鞏固奏入¶
上諭曰覽奏欣慰¶
　　乾隆四十八年七月二十一日山東巡撫明興奏¶
　　言竊照濟寧以南運河两岸工程最闗𦂳要屢奉¶
<pb:KR2m0039_WYG_071-21b>¶
諭㫖嚴催重運船隻迅速抵通並令回空各帮速出東¶
　　境以便運河工程及早興修查運河自六月以來¶
　　湖水日漸消減(臣/)查看情形彭口閘至十字河向¶
　　係涸淺處所南陽棗林新店以及石佛趙村等閘¶
　　两年来因湖水浸漫未經大挑两岸堤工坍刷入¶
　　河未免淤淺恐江廣各帮船重難行(臣/)督飭地方¶
　　河員齊集人夫設法疏濬一靣多撥剝船隨時起¶
　　剥漕(臣/)毓竒押送尾帮来東又復親身督押上下¶
<pb:KR2m0039_WYG_071-22a>¶
　　往來照料儧行并押令旗丁多加縴夫日夜趕挽¶
　　各帮船隻俱依限行走並無遲滯六月二十四五¶
　　及七月初一等日各属又普得透雨閘河水勢連¶
　　日増長足資浮送兹江西各帮已於本月初四日¶
　　全行過濟較之上年實早五十五日漕(臣/)毓竒即¶
　　督押尾帮沿途催儧北上諒可遄行無滯現據具¶
　　報豫東回空漕船已次第入境已飭沿河各委員¶
　　迅速嚴催俾囘空各帮接續南下早出東境一俟¶
<pb:KR2m0039_WYG_071-22b>¶
　　秋汛過後水勢消落所有两岸各工即可普律興¶
　　修現在所辦各段(臣/)往來工次逐段查看運河㕔¶
　　所属在城閘以下第一第二分已修完一千六百¶
　　二十餘丈泇河㕔所属珠梅閘以下第一第二分¶
　　又嶧汎閘内第二十分已修完三千九百三十餘¶
　　丈(臣/)親加查騐俱属合式完整稍有夯築不如法¶
　　者(臣/)即靣加指示務令一律堅實鞏固至两岸土¶
　　石堤工自四月以來續行涸露者又有二萬三千¶
<pb:KR2m0039_WYG_071-23a>¶
　　餘丈其間段漫水之處通計尚有六千二百餘丈¶
　　所有涸出之處可以施工者(臣/)已飭令原派各員¶
　　酌量地勢即行趕修總期得尺則尺現在㣲山湖¶
　　水量深一丈五尺南陽湖水現深六尺四寸昭陽¶
　　湖水現深七尺五寸獨山湖水現深七尺一寸将¶
　　來汛水過後下流暢消間段漫水之處自可全行¶
　　涸出一律動工尅期完竣所有應用土石物料現¶
　　在陸續督催運貯各工以偹臨時應用以期無悞¶
<pb:KR2m0039_WYG_071-23b>¶
　　奏入報¶
聞¶
　　乾隆四十八年八月初二日两江總督薩載河道¶
　　總督李奉翰奏言竊查黄運湖河伏汎安瀾情形¶
　　業經(臣/)等恭摺奏¶
聞嗣據河南陜州呈報萬錦灘黄河内七月初四初七¶
　　初九等日三次共長水一丈二尺又據黄沁同知¶
　　呈報沁河内初八日長水六尺三寸滙歸下注南¶
<pb:KR2m0039_WYG_071-24a>¶
　　河交秋以後黄水有長無消徐城誌樁現長至一¶
　　丈三尺七寸查南岸之毛城舗峯山四閘先經次¶
　　苐啟放其北岸之蘇家山滚壩普靣過水一尺及¶
　　一尺五六寸不等四路分洩而水勢未消上下各¶
　　㕔工程在在報險如桃源㕔属之七里溝宿虹㕔¶
　　属之化村舗夏家馬路朱家閘邳睢㕔属之七壩¶
　　魏工或溜勢下移異常湍激或埽工塌缷傷及堤¶
　　坡急需搶辦(臣/)李奉翰即由桃源宿虹以至邳睢¶
<pb:KR2m0039_WYG_071-24b>¶
　　挨工查勘督飭叅遊㕔營分頭搶䕶淮徐道劉錫¶
　　嘏在豐碭一帶巡防據報亦星飛馳至下㳺料理¶
　　或轉運料物或跑簰買土晝夜赶辦各工現俱搶¶
　　廂平稳保䕶無虞(臣/)薩載自東省㑹勘運河工程¶
　　事竣回徐接據銅沛㕔營禀報張家馬路溜勢頂¶
　　冲舊埽塌缷潰傷堤頂當即委令加總兵銜副将¶
　　李永吉并銅山縣知縣田文龍酌帶銀两星夜前¶
　　赴該工㑹同該㕔營實力搶䕶(臣/)薩載亦即到工¶
<pb:KR2m0039_WYG_071-25a>¶
　　察勘查張家馬路一工最為𦂳要乾隆四十二年¶
　　八月内因水長工險曽經前督臣髙晉查勘該工¶
　　内塘寛深越堤綿長當經加帮髙厚䦕挖進黄出¶
　　清溝槽放淤保䕶平稳嗣即逐漸淤閉本年因溜¶
　　勢上堤直射該工刷去外灘将上壩舊埽二十三¶
　　段計長一百六十二丈全行塌去潰傷堤頂幸内¶
　　塘淤髙尚有後靠但係迎溜頂冲必湏摟䕶惟隨¶
　　廂隨塌舊料業已用盡無可措手轉運緩不濟急¶
<pb:KR2m0039_WYG_071-25b>¶
　　所幸新料已經登場買運交工接濟無如工叚綿¶
　　長所費不貲隨與李永吉等靣為商酌該工越堤¶
　　寛長尚属可恃第年乆恐有隙漏隨即跑簰買土¶
　　帮築&KR0187;戧一靣将上壩掃工趕𦂳補廂挑䕶一靣¶
　　在於下壩挑挖進黄溝掣其溜勢順流下注則上¶
　　壩不致着重并将大王廟後撑堤挑開使水勢灌¶
　　滿下塘澄淤由四道溝渠出清仍歸正河下注以¶
　　水禦水可無冲囓之虞開放水戧後仰賴¶
<pb:KR2m0039_WYG_071-26a>¶
聖主洪福¶
　河神黙佑溜勢順行業已化險為平至該工¶
　大王廟前後皆水則廟宇自難保全現已敬謹移請¶
　神像在髙阜處所安置俟該工淤定再為遷盖其越¶
　　堤仍飾加謹保守不使稍有疎懈奏入報¶
聞¶
　　乾隆四十八年八月二十五日两江總督薩載河¶
　　道總督李奉翰奏言竊臣等前奏黄河水勢盛漲¶
<pb:KR2m0039_WYG_071-26b>¶
　　搶䕶各工及張家馬路酌放水戧平穩情形一摺¶
　　奉到¶
硃批以手加額覽之秋汛即至敬之慎之欽此又摺内¶
　　張家馬路放淤将廟後撑堤挑䦕使水勢灌滿内¶
　　塘句上奉¶
硃批此法甚好欽此又接准乾隆四十八年七月二十¶
　　七日¶
上諭據薩載等奏黄河水勢盛漲搶䕶各工及張家馬¶
<pb:KR2m0039_WYG_071-27a>¶
　　路相機酌放水戧平穩情形一摺已於摺内批示矣¶
　　此次伏汎黄水連前共長至一丈三四尺大溜奔騰¶
　　浩瀚實為盛漲上下各㕔工程如夏家馬路張家馬¶
　　路等處在在險要該督等督率在工員弁人等或趕¶
　　𦂳搶䕶或酌放水戧仰賴¶
上蒼嘉佑¶
　河神黙助得以化險為平各工保䕶安稳以手加額欣¶
　　慰覽之朕感荷之餘益深䖍敬現在秋汛即至新河¶
<pb:KR2m0039_WYG_071-27b>¶
　　下㳺在在喫𦂳薩載等尤宜倍加謹慎督飭工員晝¶
　　夜防守保䕶各工俟秋汎奏報安瀾後再降諭㫖将¶
　　該督並河東江南两總河及在事出力員弁交部議¶
　　叙以示奨勵再閲圖内張家馬路堤後塘内清水深¶
　　八九尺至一丈一二尺不等恐傷及堤根亦為可慮¶
　　此時如能放淤使水去泥澄壅䕶堤根固為盡善否¶
　　則亦湏設法疏消毋令清水積存堤外致貽後患上¶
　　届南巡時閲視河工亦見數處堤後尚有積水彼時¶
<pb:KR2m0039_WYG_071-28a>¶
　曽諭設法疏消放淤該督等並宜逐一留心查勘一¶
　律妥辦或放堤外以為鞏固堤工之計至薩載等另¶
　摺所奏李家荘口門外黄水漸次増髙恐致漾入淤¶
　墊新河已於六月二十八日堵閉等語楊家荘口門¶
　出水既暢自無湏李家荘新河分溜該督等相時堵¶
　閉所辦甚合機冝但何以未經奏及計彼時薩載已¶
　赴東省㑹勘運河工程李奉翰何以亦未具奏直至¶
　降㫖詢問始行奏覆伊等豈未知朕厪念河防昕夕¶
<pb:KR2m0039_WYG_071-28b>¶
　懸注耶着傳諭該督等此後凡有關河務事宜俱着¶
　隨時具奏以慰厪念将此由四百里諭令知之欽此¶
　　(臣/)等跪讀之下感悚交集查李家荘口門前經相¶
　　機堵閉未能仰體¶
聖心隨時奏¶
聞實切惶恐時當秋汎(臣/)等理應督飭工員加謹保䕶¶
　　且頻年河務上厪¶
宵旰殷勤感荷¶
<pb:KR2m0039_WYG_071-29a>¶
天庥今河流復歸故道(臣/)等更當竭力修防以期安瀾永¶
　　　慶仰慰¶
　宸𠂻此(臣/)等職分應盡之事乃蒙¶
　皇上先事施恩飭俟秋汎安瀾降¶
　㫖将臣等並河東河(臣/)及在事出力員弁交部議敘聞¶
　命自¶
　天感激無地臣等敬将奉到¶
　恩諭傳宣在工文武各員咸知感戴倍加奮勉晝夜在¶
<pb:KR2m0039_WYG_071-29b>¶
　　　工敬慎防守不使一刻少懈並經札㑹河東河臣¶
　　　蘭第錫一體欽遵督飭防䕶以副¶
　聖懐張家馬路新放淤工塘内清水較深誠如¶
　聖諭恐致傷及堤根仰蒙¶
　指訓應使水去泥澄或設法疏消毋令清水積存堤外¶
　　　致貽後患¶
　聖慮周詳至明至當(臣/)等查該工下壩内塘自清水灌¶
　　　滿以後由五道水溝而出仍歸正河進黄出清逓¶
<pb:KR2m0039_WYG_071-30a>¶
　　行灌注内塘清水原深八九尺至一丈一二尺者¶
　　今測量止水深一二尺至四五尺不等計已澄淤¶
　　六七尺至丈許進黄口門水勢平緩出清溝五道¶
　　水深自四五尺至八九尺不等塘内仍在澄淤今¶
　　秋可望淤平大堤内帮&KR0187;戧外䕶埽工均甚穩固¶
　　上壩埽外溜勢日漸開行該工可保無虞至此外¶
　　舊有數處堤後積水或空塘之處上届恭逢¶
聖駕南巡時¶
<pb:KR2m0039_WYG_071-30b>¶
親臨閲視指示設法辦理如順黄壩並夏家馬路等處¶
　　(臣/)等已凛遵¶
聖訓用土填平其外河老壩口一工因係從前漫水冲¶
　　成深塘寛濶積水過深放淤既不放心若将積水¶
　　放於堤外而周圍俱属民田並無可通引渠且車¶
　　水填土不惟需費浩繁附近亦無處取土(臣/)等前¶
　　經靣加籌畫惟有将堤工加帮寛厚以資捍衛估¶
　　需土方銀一萬一千餘两當於本年六月十三日¶
<pb:KR2m0039_WYG_071-31a>¶
　　繕摺具¶
　奏並繪圖貼說恭呈¶
御覽七月十一日奉到¶
硃批覽奏欣慰欽此查該處加帮堤工飭令層土層硪¶
　　修築堅實現已儧辦将次工竣足資穩固其餘各¶
　　處現在督飭道廰詳加確勘(臣/)等惟有凛遵¶
聖訓留心勘籌相機妥辦務使堤工一律鞏固以仰副¶
　　我¶
<pb:KR2m0039_WYG_071-31b>¶
皇上慎重河防之至意再(臣/)等前¶
　奏各工搶䕶平稳後大河已消水二三尺不等臣等¶
　　業於七月二十九日恭摺由驛奏¶
聞嗣於八月初二日至初八日復又陸續長水二尺五¶
　　寸徐城誌樁仍長至一丈三尺七寸與上月相等¶
　　各工加謹修守仰賴¶
聖主洪福天氣晴爽風勢寧静河流循軌暢行通工俱¶
　　属穩固今水已平定三日時交白露可望漸消(臣/)¶
<pb:KR2m0039_WYG_071-32a>¶
　　現惟嚴督各工員倍加保䕶以兾秋汎安瀾上慰¶
聖懐奏入報¶
聞¶
　¶
　¶
　¶
　¶
　¶
<pb:KR2m0039_WYG_071-32b>¶
　¶
　¶
　¶
　¶
　¶
　¶
　¶
欽定南巡盛典卷四十九¶
