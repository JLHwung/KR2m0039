# -*- mode: mandoku-view; -*-
#+TITLE: 欽定南巡盛典
#+DATE: 2015-08-24 22:52:16.296049
#+PROPERTY: ID KR2m0039
#+PROPERTY: BASEEDITION WYG    
#+PROPERTY: JUAN 卷四十四
<pb:KR2m0039_WYG_062-1a>¶
欽定四庫全書¶
欽定南巡盛典卷四十四¶
　河防¶
　　乾隆三十二年二月十四日河東河道總督李清¶
　　時山東巡撫崔應階奏言東省運河上年伏秋汛¶
　　内河坡並漲(臣/)李清時自豫省防工回東勘辦事¶
　　宜案内即經¶
　奏明將徒駭馬頰二河逐加疏濬捕河㕔屬之三空¶
<pb:KR2m0039_WYG_062-1b>¶
　　橋落低展寛臨清磚閘月河挑挖深通奉到¶
硃批好如所議行欽此(臣/)等隨即委員自龍魏灣閘壩¶
　　以下河頭起至海豐霑化等縣入海河尾止循流¶
　　測量淤淺阻礙段落逐一估計(臣/)崔應階業經嚴¶
　　飭各府州縣照依本管地界督勸民夫乗此春融¶
　　農隙實力疏濬其三空橋落低展寛工程(臣/)李清¶
　　時亦經勘核形勢機宜改為五空落低三尺按照¶
　　成規據實確估計需工料銀六千七百餘兩動撥¶
<pb:KR2m0039_WYG_062-2a>¶
　　司庫銀兩委員購料興工儧辦至臨清磚閘月河¶
　　已於去冬小挑運河案内莭省可緩之工通融挑¶
　　挖如式深通從此河坡水勢多添暢洩之路水有¶
　　所歸於運道民田似有禆益惟查臨清地處下㳺¶
　　磚閘月河為汶河入衛尾閭而衛汶之水性本湍¶
　　悍渾濁伏秋長發時設汶力不足以相抵即致灌¶
　　入停淤必須於洩汶之中更求禦衛之䇿(臣/)等伏¶
　　思月河臨時築壩堵閉固可免於倒灌苐汶衛二¶
<pb:KR2m0039_WYG_062-2b>¶
　　河水勢長發靡常倘一時先後並漲則月河之壩¶
　　甫經堵築以禦衛水又需開放以洩汶流開閉不¶
　　時不特糜費錢糧且恐辦理不及致失機宜所闗¶
　　匪細(臣/)等率同運河道姚立徳相度情形確加籌¶
　　畫應於月河上口修建單閘一座設板啟閉若遇¶
　　汶強衛弱則啟板宣洩如遇汶弱衛強則閉板抵¶
　　禦庶隨時應手莭宣有備(臣/)等又查東阿縣境内¶
　　運河東岸平水三閘於乾隆十九年修建又五空¶
<pb:KR2m0039_WYG_062-3a>¶
　　橋一座建自前明於乾隆二十七年改修落低均¶
　　係保固限外工程上年伏秋汛内汶河水發及沙¶
　　趙二河之水同時並漲該處橋閘過水甚大激傷¶
　　磯心并衝掀跌水面石塊掏空底土多成坑塘亟¶
　　應照舊修整備資宣洩以上添建單閘并修整橋¶
　　閘皆闗運河水利應辦之工(臣/)等撙節確估共計¶
　　需銀五千一百餘兩亦請動撥司庫銀兩及時趕¶
　　辦務於汛前完竣實有禆益奏入報¶
<pb:KR2m0039_WYG_062-3b>¶
聞¶
　　乾隆三十二年三月初六日河東河道總督李清¶
　　時奏言東省運泇二㕔所屬南陽以下運河西岸¶
　　碎石堤工係漕船挽縴之路最闗𦂳要先於乾隆¶
　　二十一年間因江省徐州黄河北岸孫家集一帶¶
　　刷成溝槽奪河内灌南陽昭陽㣲山等湖受水益¶
　　多以致縴道沈沒水底湖河一片澎湃汪洋官民¶
　　船隻至此非風莫渡視為畏途(臣/)在運河道時随¶
<pb:KR2m0039_WYG_062-4a>¶
　　同前河臣張師載前撫臣阿爾泰屢次相度幾費¶
　　經營既作通縴之計復為經久之圗仿照竹絡碎¶
　　石壩之製師其意而變通其法¶
　奏明在於水勢深濶之處兩面簽下管石排樁内填¶
　　碎石上加頂土其㣲露堤形止係湖面受險者則¶
　　簽一面管石排樁内砌碎石加築土頂土戧分别¶
　　籌辦較之簽樁下埽及叠砌大石費省數倍工程¶
　　可資堅固計堤長一萬餘丈估銀十四萬餘兩仰¶
<pb:KR2m0039_WYG_062-4b>¶
　　䝉¶
聖主洞徹機宜¶
俞允所請發帑興修尅期完竣十年以來内河外湖長¶
　　隄限隔糧艘商民得資縴挽永免風濤之危險時¶
　　頌浩蕩之¶
鴻恩惟查前項碎石工程水中填砌全賴水面排樁管¶
　　定始得整齊髙厚而樁木因歴年已久土漚水泡¶
　　難免朽腐斷折石無樁管土隨石卸不特河中有¶
<pb:KR2m0039_WYG_062-5a>¶
　　觸舟之患抑且坍卸日甚碎石沈失工費較多(臣/)¶
　　帶同運河道姚立徳細加查驗分别估計除水内¶
　　工段樁木間有損缺尚能管石一二年不即坍缺¶
　　者暫緩補修其有乾地内坍卸碎石可以無須再¶
　　簽排樁者止令額夫檢石安砌不給工價以節錢¶
　　糧外惟運河㕔屬田家單閘起至徐家營房止工¶
　　長二千九百餘丈泇河㕔屬葛墟店起至郗山上¶
　　下止工長一千五百餘丈湖河相夾兩面皆水大¶
<pb:KR2m0039_WYG_062-5b>¶
　　段損缺排樁工石坍卸現在全無隄頂殘缺過甚¶
　　情形𦂳要(臣/)隨㸃明應補排樁確核砌石加土工¶
　　價共計需銀二萬餘兩應請動支司庫銀兩照舊¶
　　補修如式以期運隄永固縴挽有資理合将現在¶
　　情形恭摺具¶
　奏奏入¶
諭如所議行¶
　　乾隆三十七年三月十五日河東河道總督姚立¶
<pb:KR2m0039_WYG_062-6a>¶
　　徳山東巡撫徐績奏言兗州府屬濟寧一州為汶¶
　　泗府洸牛頭等河之水滙歸之區每遇伏秋汛漲¶
　易致淹及民田上年六七月間大雨時行河湖坡¶
　　水並漲自石佛以下汪洋瀰漫勘報成災䝉我¶
皇上念切恫瘝發帑賑濟今春又沭¶
隆恩加賑被災窮黎感激¶
鴻施淪肌浹髓其被淹處所去冬運河水落即經(臣/)等¶
　　督飭地方河員設法疏消積潦之地始得及時春¶
<pb:KR2m0039_WYG_062-6b>¶
　　耕但其受災之由不得不講求經理以除後患(臣/)¶
　　姚立徳往來運河熟察情形(臣/)徐績曽任濟寧州¶
　　知州河坡源流竟委曽經留心今自戴村壩騐收¶
　　挑沙工程于三月初一日至濟寧㑹同詳勘参以¶
　　輿論固湖堤而通去路有急應辦理之工庶使諸¶
　　流歸宿有資可冀減除水患(臣/)等查南旺一湖週¶
　　圍九十三里坐落汶上嘉祥濟寧三州縣境内地¶
　　居上㳺適當汶河之衝每年收蓄汶水入湖濟運¶
<pb:KR2m0039_WYG_062-7a>¶
　　湖之圏堤向係民修雍正九年及乾隆十二年曽¶
　　經動帑帮培已歴二十五載近年以來雖撥民夫¶
　　擇要加修無如道里綿長現在殘缺卑矮之處甚¶
　　多湖波撞激險要堪虞必須一律培築髙厚以資¶
　　保衛又運河之西有牛頭河一道上承宋家窪及¶
　　各州縣諸坡之水下達昭陽湖舊有馬公橋一座¶
　　係魚臺縣驛路所經計長五百一十八丈横亘南¶
　　陽昭陽兩湖之間下設橋洞統計僅寛二十三丈¶
<pb:KR2m0039_WYG_062-7b>¶
　　牛頭河入湖之水來源盛而束其咽喉往往壅滯¶
　　難消不特濟寧西坡受漫淹之患即金鄉魚臺二¶
　　縣亦並波及自應多添橋洞加寛十丈並将廣運¶
　　荘以下河湖淤淺抽溝導引俾上㳺之水㨗趨昭¶
　　陽湖則濟寧西坡水患可以減除矣(臣/)等又查運¶
　　河之東有泗河一道源出泉林至濟寧之魯橋入¶
　　運名為魯橋𣲖向因泗水下流董家口屢被衝缺¶
　　日刷日深勢難抵禦于乾隆十四年間即在該處¶
<pb:KR2m0039_WYG_062-8a>¶
　　修建石壩一座減洩漲漫之水由孟家橋以達獨¶
　　山湖旁分一股由貫家灣之西出興隆橋仍㑹泗¶
　　水入運縁壩身過髙水因壩阻每遇水勢漲發泗¶
　　河下逰宣洩不及壅滯停淤輒于董家壩上㳺溢¶
　　入東坡又寧陽縣之石梁口小腿灣等處汶水漫¶
　　堰入洸至濟寧城北頂阻府河之水漲滿難容亦¶
　　多旁溢東坡民田屢被淹浸運河東堤亦深受其¶
　　害(臣/)等現将石梁口等處民堰飭縣堵築将來汶¶
<pb:KR2m0039_WYG_062-8b>¶
　　水自可無慮入洸核計土方有限不須請動錢糧¶
　　其董家口地方在當日建壩之時泗水分洩有備¶
　　意非不善惟是今昔情形不同泗水南趨轉為石¶
　　壩所累自當從長計議務求萬全但與其疏濬舊¶
　　泗河身紆迴窄狹道逺土多需費浩大不若拆除¶
　　董家口石壩展寛孟家橋舊石橋疏浚馬坡以下¶
　　入湖尾閭俾水大之時直達獨山湖免致旁溢東¶
　　坡春間水小即於孟家橋以下築一土壩攔截仍¶
<pb:KR2m0039_WYG_062-9a>¶
　　由興隆橋濟運事半功倍則泗水歸宿有資濟寧¶
　　東坡水患可以減除矣(臣/)等隨率同道府㕔州逐¶
　　加核估所有修堤疏淤拆展橋壩共計需銀二萬¶
　　三千餘兩(臣/)等伏思此等工程原係民間自為修¶
　　理若請動帑項轉啓愚民推諉㳺惰之漸而該州¶
　　縣灾歉之後現在䝉¶
恩加賑責其及時興修民力實有不能合無仰懇¶
皇上天恩俯念工程𦂳要暫借司庫銀二萬三千兩容¶
<pb:KR2m0039_WYG_062-9b>¶
　　(臣/)等委員承修勒限完竣仍于汶上嘉祥濟寧魚¶
　　臺等州縣分作三年隨同地丁錢糧按數徴還歸¶
　　欵庶帑項不致虚懸工程得收實益奏入¶
諭如所議行¶
　　乾隆三十八年九月二十二日河東河道總督姚¶
　　立徳奏言竊臣前自豫省回濟當經¶
　奏明料理運河事宜因查各湖水櫃攸闗來年漕運¶
　　最為𦂳要(臣/)已将應蓄應洩縁由先行籌酌恭摺¶
<pb:KR2m0039_WYG_062-10a>¶
　　具¶
　奏兹一月以來(臣/)率同運河道陸燿上下細加查勘¶
　　今嵗伏秋汎内汶泗府洸沙趙等河水勢叠次長¶
　　發南入㣲山湖為歸宿北由大清河以達海故運¶
　　河之水隨長隨消并無騰湧之患惟運河㕔内南¶
　　旺分水口以裏向有何家石壩一座分洩汶水由¶
　　劉老口入運前次水發時該壩過水較大冲塌壩¶
　　身幾奪汶流全勢北注經(臣/)飛飭該管㕔員儧修¶
<pb:KR2m0039_WYG_062-10b>¶
　　稭草壩工藉資攔截查此壩減洩汶漲實為運道¶
　　之闗鍵所修草壩不過暫䕶一時塌損石壩亟宜¶
　　拆修堅固又南陽以下臨湖邵家徐家二單閘馬¶
　　家三空橋以及泇河㕔屬之夏鎮六里二閘或沖¶
　　掀地平石塊蟄裂金門或墻石塌卸不能下板蓄¶
　　水以上各工(臣/)現在親督道㕔㸃驗舊石酌添新¶
　　料確核估計容俟估定再行分案¶
　題請興修此外尚有官堤民埝被水汕刷殘缺應行¶
<pb:KR2m0039_WYG_062-11a>¶
　　培築整齊並各湖進水支河沙淤淺澀應行挑濬¶
　　深通處所(臣/)俱嚴飭㕔印各官撥集人夫乗時上¶
　　𦂳儧辦以節錢糧目下回空糧船未過濟寧者祗¶
　　有二十二帮若連檣入境約計九月内即可全數¶
　　過完今嵗運河輪届大挑(臣/)俟糧船過竣即将應¶
　　挑淤淺分頭委員確估熟籌妥辦奏入報¶
聞¶
　　乾隆四十年六月二十七日河東河道總督姚立¶
<pb:KR2m0039_WYG_062-11b>¶
　　徳奏言山東運河下㳺八閘數十里借㣲山湖之¶
　　水灌輸接濟其南自韓荘北迄臨清計程六百七¶
　　十餘里全頼蜀山馬踏南旺馬塲等湖蓄水充裕¶
　　方足濟運無悮而諸湖之中蜀山湖湖面寛濶地¶
　　居上㳺貼近汶河浥注便㨗歴來收水較别湖多¶
　　三四尺尤闗𦂳要每年糧艘經臨啟金線利運二¶
　　閘放水入運以濟船北行上年八月内欽奉¶
訓諭令(臣/)于常規之外多蓄數寸以備雨泉之不足仰¶
<pb:KR2m0039_WYG_062-12a>¶
　　見¶
聖明籌畫至善永當奉為法守臣敬謹遵行加意收蓄本年¶
　　正月底開壩起至五月中旬将各湖之水次第啓¶
　　放宣注數月餘已有明驗(臣/)近日率同運河道陸¶
　　燿探量湖面寛長道里逺近水勢深淺尺寸念蓄¶
　　瀦以多多為善庶接濟可源源不匱苐察看湖堤¶
　　頗多單薄難持之處與該道細為講求欲圖保安¶
　　經久之䇿惟有固其攔蓄之堤岸以為瀦水無虞¶
<pb:KR2m0039_WYG_062-12b>¶
　　地步該處湖堤西首臨運一面内湖外河南首一¶
　　面係沮洳漥地形勢均屬喫𦂳當冬月挑河之時¶
　　運河乾塘舉&KR1257;一遇北風奔騰撞激勢若排山雖¶
　　隨時搶䕶得保平穏而每嵗如此究非常法今逐¶
　　加經度西南地勢既就卑小又適當風浪之衝應¶
　　從孫村起至季家路口止分别頂險次險估修石¶
　　戧保䕶其間原有舊石工草工並沙山髙阜處不¶
　　必估計外就現在堤身陡窄水勢較深處所酌擬¶
<pb:KR2m0039_WYG_062-13a>¶
　　修砌石工堤根平順水勢稍淺處所擬辦碎石坦¶
　　坡以免多費仍各加髙頂土二尺共估石工六百¶
　　七十七丈碎石坦坡長一千六百六十四丈連加¶
　　髙土工約計需銀二萬餘兩其自季家路口至蘇¶
　　家橋一帶均係民埝地形漸髙且在湖之東北風¶
　　浪較小照例督勸民夫用土帮培髙厚以資一律¶
　　所需工料土方銀兩查河北道兗沂道庫均存有¶
　　節省八束一欵原係留為河工别項工程之用今¶
<pb:KR2m0039_WYG_062-13b>¶
　　應即于此欵内動支毋庸另請錢糧(臣/)謹繕摺具¶
　奏並繪圖貼説恭呈¶
御覽如䝉¶
俞允(臣/)于重運過完湖水暢放濟運存貯底水無多之¶
　　候一面委員辦料興工将底盤先為趕𦂳築起不¶
　　悞收蓄一面確估造册具¶
　題奏入¶
上諭曰好應修築者但須實工實料毋滋冐銷之弊可¶
<pb:KR2m0039_WYG_062-14a>¶
　也¶
　　乾隆四十一年六月初六日兩江總督髙晉河道¶
　　總督薩載奏言竊(臣/)薩載前於東省¶
　行在面奉¶
諭㫖以呉嗣爵奏黄河兩腮淤髙中間構槽窄狹洪湖¶
　運河亦因連年黄水倒灌致有淤墊現在清口開挑¶
　引河係帶水撈挖恐於事無濟又聞海口亦復沙淤¶
　令(臣/)薩載到任後察看實在情形㑹同髙晉悉行籌¶
<pb:KR2m0039_WYG_062-14b>¶
　酌如何能使黄水暢流不致倒灌分晰奏覆等因欽¶
　　此遵於三月二十七日到清江任事時因(臣/)髙晉¶
　　在省查辦事件(臣/)薩載遵¶
㫖先赴黄河海口上下察看将勘過實在情形繪圖貼¶
　　説於四月十八日恭摺奏䝉¶
聖鑒兹(臣/)髙晉於五月初二日到淮與(臣/)薩載公同講¶
　　論悉心籌議并考之書誌康熈八九年間黄河海¶
　　口積沙成灘横亘二十餘里相傳為攔門沙其時¶
<pb:KR2m0039_WYG_062-15a>¶
　　黄河即從東北紆迴入海前河(臣/)董安國乃創築¶
　　攔黄大壩另闢馬家港口改易舊制轉致去路不¶
　　暢上㳺易潰康熈三十八年将攔黄大壩盡行拆¶
　　毁堵塞各處決口束水攻沙仍由故道入海即今¶
　　之大通口是也八十年來黄水滔滔東注並無阻¶
　　遏惟查該處潮汐往來海水黄水交接之處淤沙¶
　　勢所不免而日積月累兩岸接生淤灘南岸遂有¶
　　新淤尖尖頭洋之名北岸有二泓三泓四泓之名¶
<pb:KR2m0039_WYG_062-15b>¶
　　現今海口距從前之王家港地方已有四十餘里¶
　　之遥灘勢逾長海口逾逺水勢散漫口門計有二¶
　　三百丈至一千數百丈之寛若來水湧盛湍急海¶
　　水原可由淺刷深祗以近年來黄水時有倒灌以¶
　　致通湖引河淤墊引河既已淺阻則清水不能暢¶
　　出清江淮安一帶之運道俱有停沙並清口以外¶
　　之黄河兩腮亦有淤髙且上年秋間豐碭南岸之¶
　　丁家集外灘民埝刷塌溜往南趨黄水從毛城舖¶
<pb:KR2m0039_WYG_062-16a>¶
　　渷壩旁流幾至奪溜為患徐州以下銅沛邳睢宿¶
　　虹桃源黄河又未免水緩沙停此海口與黄河運¶
　　河洪澤引河先後淤墊之實在情形也(臣/)髙晉在¶
　　工二十餘年歴經黄流倒灌河道停沙由通而淤¶
　　由淤而通或淤在上而下㳺淺阻或淤在下而上¶
　　流壅盛一年之内通塞靡常數載之中變遷莫定¶
　　不但海口茫茫萬頃無可施工即黄河内東坍西¶
　　長東長西坍欲加疏治亦無良䇿今(臣/)等凛遵¶
<pb:KR2m0039_WYG_062-16b>¶
聖訓再四講求惟有将清口以内之通湖引河沙停淤¶
　　淺人力可施處所設法挑挖使清水暢出清口與¶
　　黄水滙流東注并力刷沙則黄水不濬自深海口¶
　　不疏自治歴年(臣/)髙晉¶
　奏明辦理雖未能一勞永逸此即補偏救弊之一法¶
　　也本年二月内(臣/)髙晉自京回南欽奉¶
諭㫖引河甚有闗係¶
命(臣/)髙晉上𦂳勘籌疏治彼時湖水較大難以煞壩挑¶
<pb:KR2m0039_WYG_062-17a>¶
　　挖當與呉嗣爵面加商定凡水深五尺以上者毋¶
　　庸辦理其水深四尺以下者接續疏浚恭摺¶
　奏覆欽奉¶
硃批覽奏俱悉欽此查現在洪湖誌樁存水一丈零八¶
　　寸五道引河普面漫灘無可施工但(臣/)等㑹同測¶
　　探五道引河内淺者已在六尺以外深者俱有一¶
　　丈一二尺不等就目下情形而論清水力足抵黄¶
　　自可無虞倒灌惟查向年通湖五道引河俱各深¶
<pb:KR2m0039_WYG_062-17b>¶
　　至二三丈不等奔騰暢注扺禦黄流是以鮮有倒¶
　　灌之事而湖水旋長旋消髙埝誌樁每到冬令水¶
　　落之候存底水無多盖騰空湖面以為伏秋水發¶
　　容納之地也今則年終誌樁存水九尺有餘此即¶
　　湖水未能暢出之明驗湖水不能暢出遇黄水盛¶
　　漲時力不相抵必致有倒灌之慮一經倒灌則引¶
　　河復淤非特不能攻刷淤沙即黄運兩河之淤墊¶
　　又所不免矣(臣/)等再四熟籌並採訪輿論必須於¶
<pb:KR2m0039_WYG_062-18a>¶
　　冬春湖水消落引河灘現時照依各引河寛長丈¶
　　尺兩頭煞壩大加挑挖並将清口東西壩基址移¶
　　下一百六十丈在於平成臺之處建築使清水源¶
　　逺流長出口之勢有力再清口之西所建各架木¶
　　龍原以挑溜北趨冀刷陶荘積土使黄水不致逼¶
　　近清口之意歴年以來陶荘積土雖已刷去大半¶
　　著有成效但積土根基凝結驟難盡刷(臣/)等相度¶
　　形勢若於陶荘迤上積土之北開挖引河一道使¶
<pb:KR2m0039_WYG_062-18b>¶
　　黄水遶北下注相距清口較逺清水益得暢行至¶
　　周家荘而後㑹黄東注不獨可免倒灌之虞而二¶
　　瀆並流合力攻刷則黄河兩腮浮淤以及海口積¶
　　沙均可漸次刷深下㳺深通暢達則黄河上㳺流¶
　　行迅疾並可不致停淤且洪湖無壅遏之病即埝¶
　　圩磚石工程亦得常資穏固恵濟祠之埽工更可¶
　　化險為平如此一舉數善備焉所謂治淮即以治¶
　　黄捨此别無良法但目下湖水普漫而出引河為¶
<pb:KR2m0039_WYG_062-19a>¶
　　水所佔難以煞壩估挑而時将伏汛黄水方在加¶
　　長陶荘溜勢情形不定引河頭尾未能&KR0205;為定準¶
　　今就(臣/)等勘籌愚昧之見先行繕摺覆¶
　奏並繪圖貼説恭呈¶
御覽如䝉¶
俞允容(臣/)等於本年霜降水落後再行察看情形相機¶
　　酌定隨時奏¶
聞辦理總期清黄併行東注暢達歸海上下黄河漸次¶
<pb:KR2m0039_WYG_062-19b>¶
　　刷深海口淤墊一律通順洪湖引河及淮揚運河¶
　　永無倒灌之弊庶幾仰副我¶
聖主慎重河防殷&KR0907;訓誨之至意奏入報¶
聞¶
　　乾隆四十一年七月十六日兩江總督髙晉河道¶
　　總督薩載奏言竊(臣/)等㑹議覆¶
　奏察看海口無阻籌辦治淮即以治黄各情形一摺¶
　　奉到¶
<pb:KR2m0039_WYG_062-20a>¶
硃批此奏皆合機宜形勢是治淮黄一大闗鍵届時妥¶
　為之欽此摺内請俟通湖引河灘現時照依各引河¶
　　寛長丈尺兩頭煞壩大加挑挖句上奉¶
硃批此係治本之論宜實力為之欽此又摺内将清口¶
　　東西壩基址移下一百六十丈在於平成臺之處¶
　　建築使清水源逺流長出口有力句上奉¶
硃批好欽此又擬於陶荘迤上積土之北開挖引河一¶
　　道使黄水繞北下注相距清口較逺清水益得暢¶
<pb:KR2m0039_WYG_062-20b>¶
　　行句上奉¶
硃批此亦一法勉為之欽此並於圖内奉¶
硃批将所圈處放一大様貼説來庶便觀覽此時尚未¶
　興工正可相商也欽此(臣/)等跪讀之下仰見我¶
皇上指示周詳¶
訓勉殷切(臣/)等自當仰體¶
聖心於霜降水落後察看水勢情形實力妥辦以收實¶
　　効伏念淮黄闗鍵全在清口而東西壩仰䝉¶
<pb:KR2m0039_WYG_062-21a>¶
聖明指授機宜視湖水之大小定拆展之限制實為永¶
　逺遵守不易之章程現在壩工因每年頻拆頻築¶
　歴嵗已久壩底不能刨挖浄盡或為柴土壅塞或¶
　　為倒灌淤積壩根朽腐拆築未能應手以致積水¶
　　不能暢出今若移下一百六十丈在於平成臺地¶
　　方建築遵照¶
欽定限制以時蓄洩並将舊埧基址刨除浄盡使清水¶
　　源逺流長則出口之勢可期得力然不将通湖引¶
<pb:KR2m0039_WYG_062-21b>¶
　　河挑挖深通仍恐有名無實現今潮水較大髙埝¶
　　誌樁已長至一丈一尺以上尚未能奔騰暢出皆¶
　　由各引河河身及湖邉積淤阻碍所致今湖邉一¶
　　片汪洋稀淤寛廣難以施工疏治惟有将各引河¶
　　於冬春水落時兩頭煞壩大加挑挖引河若深則¶
　　湖水建瓴而出再将湖邉稀淤隨勢撈浚更可掣¶
　　刷深通暢達引河矣至西壩一帶逼近黄河自建¶
　　設木龍以來挑溜東行淤出灘面寛自一百四五¶
<pb:KR2m0039_WYG_062-22a>¶
　　十丈至三百三四十丈不等甚為有益然遇黄水¶
　　甚長之時大溜直射恵濟祠由祠前迴溜倒灌流¶
　　入清口此一帶雖經修有磨盤埽壩攔禦而黄流¶
　　勢盛仍屬無濟(臣/)等今擬在於陶荘迤上積土之¶
　　北開挖引河一道至周家荘㑹清東注俾清黄並¶
　　流入海既可越過惠濟祠逺避清口倒灌之路而¶
　　周家荘迤下兩岸灘面尚寛離堤較逺相距中河¶
　　口門尚有三百五十丈溜向東趨形勢較順引河¶
<pb:KR2m0039_WYG_062-22b>¶
　　挑竣仍擬在於河頭對岸第三架木龍處做一挑¶
　　水壩挑溜全歸引河更為有益統俟本年霜降水¶
　　落歸槽容(臣/)等察看形勢一面確估興工一面詳¶
　　細奏¶
聞總期清黄並流東注暢達歸海既免黄水倒灌之虞¶
　　復藉清水刷沙之益所謂治淮即以治黄庶可仰¶
　　副我¶
聖主慎重河防之至意(臣/)等謹遵¶
<pb:KR2m0039_WYG_062-23a>¶
㫖繪具大様圖説並将原奉¶
硃批奏摺圖説一併恭¶
　繳奏入報¶
聞¶
　　乾隆四十一年九月初三日兩江總督髙晉河道¶
　　總督薩載奏言竊(臣/)等於本年六月十八日具¶
　奏清口機宜繪放大様圖説恭呈¶
御覽一摺兹賫摺人回奉到¶
<pb:KR2m0039_WYG_062-23b>¶
硃批已有㫖了欽此摺内清口壩工壩工因每年頻拆¶
　　頻築歴嵗已久壩底不能刨挖淨盡句上奉¶
硃批此係向來辦理不善應責成原辦之人也欽此又¶
　　圖内奉¶
硃批引河覺窄應加寛欽此並接准乾隆四十一年七¶
　　月初三日欽奉¶
上諭髙晉等奏覆開挑黄河周家荘引河一摺並展畫¶
　大圖貼説進呈朕披覽圖内所繪引河形勢尚覺太¶
<pb:KR2m0039_WYG_062-24a>¶
　窄已於圖内批示從來河不兩行既經開挑引河則¶
　黄水大溜即應由引河行走必須開挖寛深方能引¶
　溜全注細閲貼説但稱計長一千零五十丈而於寛¶
　深丈數均未奏及恐髙晉等因省費起見是以不肯¶
　開寛朕念切愛民凡有闗民間利病及捍衛保障之¶
　事從不稍為靳費况此項引河為黄河𦂳要闗鍵若¶
　果能開放深通使黄流不致停淤清水得以暢出實¶
　為最善之舉即多用帑金亦所不惜但須核實經理¶
<pb:KR2m0039_WYG_062-24b>¶
　耳國家籌辦要務若行之有益縱數逾鉅億亦不為¶
　多若為而無成雖費僅千餘亦屬虚擲即如近日征¶
　勦兩金川用至六七千萬而大功既成足為一勞永¶
　逸之計不得謂之糜費此其明效大驗也著髙晉等¶
　悉心籌度将擬開之引河一律挑挖寛深其引溜處¶
　尤宜寛展使正溜易於趨注髙晉等即将河身擬挑¶
　寛若干丈較現在河身幾分之幾底深若干於圖内¶
　詳悉貼説覆奏再圖説内稱俟引河開就應於對岸¶
<pb:KR2m0039_WYG_062-25a>¶
　另築挑水壩挑溜引注新河等語朕意似可将第四¶
　木龍畧移向上在硃圈記出之處安置便可借以挑¶
　溜但未知能得力否又就圖内河流形勢而論新開¶
　引河似可再移向上於第二木龍對岸徑直開下似¶
　更便㨗該督等或因彼處大溜趨勢尚未甚急恐不¶
　能引流直注如建瓴之勢是以欲於稍下施工抑或¶
　可照朕所指量為移上否並著髙晉等一併詳加勘¶
　度據實覆奏至摺内據稱東西兩壩因每年頻拆頻¶
<pb:KR2m0039_WYG_062-25b>¶
　築歴嵗已久壩底不能刨挖淨盡或為柴土壅塞或¶
　為倒灌淤積以致清水不能暢出請将舊埧基址刨¶
　盡以期清水出口得力等語此係向來辦理不善所¶
　致已於摺内批示展収清口實為𦂳要機宜自應将¶
　壩根刨浄使無壅滯停淤方為妥善何竟草率從事¶
　若此歴任承辦之人均難辭咎朕此時亦不将伊等¶
　治罪所有現擬刨挖舊壩基址之費即著落乾隆二¶
　十七年以後原辦之歴任總河及該管河道按年分¶
<pb:KR2m0039_WYG_062-26a>¶
　賠以示懲儆将此傳諭髙晉等知之欽此(臣/)等跪讀¶
　之下仰見¶
聖主洞悉機要燭照靡遺¶
訓示周詳無微不至並於懲儆之中寓寛恤之¶
恩不勝感悚交集伏查清口黄河北岸陶荘迤上擬開¶
　　引河一道使黄水繞北下注相距清口較逺清水¶
　　益得暢出行至周家荘而後㑹黄東注以期二瀆¶
　　并行合力攻沙海口刷深通順前此㑹勘時因黄¶
<pb:KR2m0039_WYG_062-26b>¶
　　水方在加長陶荘溜勢情形不定引河頭尾未能¶
　　遽為定準雖經聲明俟本年霜降水落後再行察¶
　　看情形相機酌定¶
　奏辦而前摺及貼説均未定以寛深丈尺圖内所繪¶
　　引河形勢又過於窄狹實屬(臣/)等疎漏以致上¶
　　煩¶
睿慮今䝉¶
明㫖訓誨(臣/)等悉心籌酌将來開挑引河誠如¶
<pb:KR2m0039_WYG_062-27a>¶
聖諭必湏一律挑挖寛深其引溜處尤宜寛展使正溜¶
　　易於趨注中心欽服莫可名言(臣/)等隨督同淮揚¶
　　道松齡副将徐建功叅将李永吉遊擊劉徳等前¶
　　往該處上下相度測量現在河身寛一百四丈就¶
　　目下情形酌擬引河河頭挑寛四十丈河身挑寛¶
　　三十五丈河尾挑寛三十丈較現在河身三分之¶
　　一其引河底擬挑深一丈至一丈五尺不等使河¶
　　頭有吸川之形河尾有建瓴之勢以期引溜全趨¶
<pb:KR2m0039_WYG_062-27b>¶
　　至新開河頭欽奉¶
諭㫖再移向上於第二龍對岸徑直開下不但河口上¶
　　迎亦且溜行便㨗較前擬河頭更為順利(臣/)等俱¶
　　見未及此今䝉¶
聖明指示實當敬謹遵循其新河以外正河之内向來¶
　　溜勢順行一時欲其舍舊趨新必當籌畫盡善乃¶
　　能得濟兹仰承¶
垂詢将對岸第四龍畧移向上在於¶
<pb:KR2m0039_WYG_062-28a>¶
硃筆圏記之處安置查厯來木龍沿灘斜紥原可挑溜¶
　　開行惟河面寛濶今於移建木龍之外仍湏於對¶
　　岸築做挑水壩則兩重挑逼自更得力容臣等於¶
　　霜降水落時覆勘核實確估另行奏請¶
聖訓辦理至於清口壩基厯年未能刨挖浄盡本係向¶
　　來辦理不善所致厯任承辦之人實難辭咎乃䝉¶
皇上不加嚴譴令将現擬刨挖舊壩基址之費即著落¶
　　乾隆二十七年以後原辦之歴任總督及該管河¶
<pb:KR2m0039_WYG_062-28b>¶
　　道按年分賠更屬格外¶
鴻慈查現擬刨挖舊壩基址細加核算所費不過二千¶
　　餘兩在於歴任各院道名下按年分賠為數無多¶
　　尚不足以示懲自應将乾隆二十七年起至四十¶
　　一年現今止莭年拆撈壩工共費過銀一萬三千¶
　　六百餘兩一併著落歴任各院道按年分賠以為¶
　　添補将來築壩應用則咸知辦理不善之戒矣所¶
　　有臣等欽奉¶
<pb:KR2m0039_WYG_062-29a>¶
諭㫖詳加籌度情形謹繕摺覆¶
　奏並另繪新圖貼説同原圖恭呈¶
御覽奏入¶
上諭曰覽奏俱悉届時更當妥為之¶
　　乾隆四十一年十月初二日兩江總督髙晉河道¶
　　總督薩載奏言竊(臣/)等前因黄河海口上厪¶
宸衷於本年五月内遵¶
㫖公同籌議繪圖㑹摺覆¶
<pb:KR2m0039_WYG_062-29b>¶
　奏縁海口無可施工惟治淮即以治黄請将清口以¶
　　内之通湖引河於水消灘現時兩頭煞壩大加挑¶
　　挖清口東西壩基址移下一百六十丈在於平成¶
　　臺之處建築使清水源逺流長出口有力並請将¶
　　清口黄河北岸陶荘迤上開挖引河一道使黄水¶
　　繞北下注相距清口較逺清水益得暢出行至周¶
　　家荘而後㑹黄東注俾二瀆並流合力攻沙以期¶
　　海口刷深通順縁由欽奉¶
<pb:KR2m0039_WYG_062-30a>¶
硃批此奏皆合機宜形勢是治淮黄一大闗鍵届時妥¶
　為之欽此並䝉¶
聖明逺照屢頒¶
諭㫖令将引河一律挑挖寛深其引溜處尤宜寛展使¶
　正溜易於趨注河頭冄移向上於第二木龍對岸徑¶
　直開下似更便捷等因欽此兹查東西壩基址先因¶
　　湖水消落即於八月初旬開工移建趕𦂳接做前¶
　　已附摺奏¶
<pb:KR2m0039_WYG_062-30b>¶
聞至通湖引河此時湖水尚存九尺三寸俟将來灘現¶
　　時細勘確估另行¶
奏辦其陶荘以上引河此時黄水消落形勢已定(臣/)¶
　　等隨率同淮揚道松齡及副㕘逰等詳加相度恪¶
　　遵¶
皇上訓示確切估計引河共長一千零六十丈河頭估¶
　　寛四十丈深一丈河身估寛三十五丈深一丈二¶
　　尺五寸河尾估寛三十丈深一丈五尺連移紥木¶
<pb:KR2m0039_WYG_062-31a>¶
　　龍及估築挑水攔水等壩共需銀八萬五千六百¶
　　餘兩該處引河分委裏河同知席萇外河同知汪¶
　　田山陽縣知縣金幼淳署清河縣知縣姚一元四¶
　　股承挑擇於九月十六日開工儧辦其築壩等工¶
　　委令副将徐建功㕘将李永吉逰擊劉徳等辦理¶
　　以専責成俟引河将次挑完動工儧做務期妥協¶
　　如式以收實效奏入報¶
聞¶
<pb:KR2m0039_WYG_062-31b>¶
　　乾隆四十一年十月二十一日河道總督薩載奏¶
　　言竊照江南黄運湖河前届霜降水平工穏業經¶
　　㑹摺奏¶
聞兹查前月中旬以來黄水又加長一尺九寸徐城誌¶
　　樁連前長至一丈一尺三寸豐碭南岸唐家灣引¶
　　河尚未堵閉毛城舖過水三尺三寸邳州宿遷一¶
　　帶運河因東省大泛口雨後發水滙歸下注又長¶
　　水二三尺不等洪澤湖内上㳺正陽闗淮河於九¶
<pb:KR2m0039_WYG_062-32a>¶
　　月二十一日起至二十八日共長水六尺七寸下¶
　　注洪湖髙堰誌樁亦陸續加長四寸連前長至九¶
　　尺七寸各處工程(臣/)又嚴飭道将㕔營加𦂳巡查¶
　　防䕶勿以霜降已過稍有懈忽清口東西壩為全¶
　　河最要闗鍵前因湖水消落三尺七寸(臣/)即於¶
　奏明移建之處趕𦂳儧築東壩連壩基已築成三十¶
　　六丈西壩連壩基已築成二十九丈口門尚寛二¶
　　十一丈現在清水尚旺出口有力直抵至惠濟祠¶
<pb:KR2m0039_WYG_062-32b>¶
　　後彭家馬頭㑹黄東注(臣/)察看情形目下東西壩¶
　　工已令停辦俟将來再看水勢消落若何如應收¶
　　束隨時相機接築另行奏¶
聞其陶荘引河上厪¶
宸衷前大學士督(臣/)髙晉㑹同(臣/)¶
　奏報銅沛㕔屬南岸韓工放淤平穏情形一摺奉到¶
硃批好知道了此猶小喜若陶荘引河成而溜走北實¶
　大喜朕誠望之爾等於何時興工何時放溜也欽此¶
<pb:KR2m0039_WYG_062-33a>¶
　　(臣/)跪讀之下實深謹凛並将¶
諭㫖宣示工員莫不勇往奮勉前項引河自九月十六¶
　　日開工以來實力儧挑已挑有二三分工程(臣/)仍¶
　　與道将等往來督催上𦂳趕辦務於冬底一律完¶
　　工與大學士督臣髙晉㑹同驗看相機放溜慎重¶
　　料理以期迅速成功上慰¶
聖懐至各處水勢現在據報黄河内已消水一尺一寸¶
　　運河内亦消水一尺三四寸上下各工均屬保䕶¶
<pb:KR2m0039_WYG_062-33b>¶
　　穏固回空漕船渡黄南下者已有二千八百餘隻¶
　　遄行無滯奏入報¶
聞¶
　¶
　¶
　¶
　¶
欽定南巡盛典卷四十四¶
