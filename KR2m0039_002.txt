# -*- mode: mandoku-view; -*-
#+TITLE: 欽定南巡盛典
#+DATE: 2015-08-24 22:52:14.925069
#+PROPERTY: ID KR2m0039
#+PROPERTY: BASEEDITION WYG    
#+PROPERTY: JUAN 卷首下
<pb:KR2m0039_WYG_002-1a>¶
欽定四庫全書¶
欽定南巡盛典卷首下¶
　　凡例¶
　　一恭纂¶
南巡盛典前編成於乾隆三十三年始因原任两江總¶
　　督臣髙晉於¶
四巡旋蹕後輯書呈¶
覽所纂祗係江南一省經軍機大臣大學士臣傅恒等¶
<pb:KR2m0039_WYG_002-1b>¶
　　奉¶
命校閲乃請以¶
幸浙諸大典與經過之直𨽻山東二省事系¶
南巡者令髙晉等裒為一書於是薈萃成編分門十二¶
　　曰¶
恩綸曰¶
天章曰¶
蠲除曰河防曰海塘曰祀典曰¶
<pb:KR2m0039_WYG_002-2a>¶
褒賞曰¶
籲俊曰¶
閲武曰程途曰名勝曰奏議凡百二十巻自辛未至乙¶
　　酉¶
四巡鉅典俱已敬謹臚載而庚子甲辰两次¶
南巡各事宜則續纂於两江總督臣薩載其書與髙晉¶
　　所輯者别為一編雖體例相仿而未能畫一且程¶
　　途名勝各門又多與前編重複今臣等遵¶
<pb:KR2m0039_WYG_002-2b>¶
㫖合纂謹就前後兩編刪節其重複者整齊其未畫一¶
　　者叅訂彚修期於賅備¶
　　一前編¶
　呈進於辛夘之嵗仰荷¶
御製序文冠諸卷首所以規吏職而軫民隱者無㣲不¶
　　燭而河工海塘闗係江浙民生尤鉅是以定清口¶
　　之水誌培柴塘之坦簍及一切河防隄牐自乙酉¶
　　以前之¶
<pb:KR2m0039_WYG_002-3a>¶
　睿畫固已著在¶
　宸章至若新開陶荘引河改築浙江石塘¶
　咨諏籌度屢省乃成本於敬¶
天明理者則又備於¶
　御製南巡記今恭錄以冠卷首仍敬列前編¶
　御製序於次盖一著¶
　六巡要㫖一為前編弁言並焕簡端益昭美善¶
　　　一髙晉薩載前後所纂各門並列¶
<pb:KR2m0039_WYG_002-3b>¶
　恩綸於第一¶
　天章於第二盖以¶
　六龍将駕¶
　天語先傳五禮既修¶
　帝歌庸作用是釐為次第依類分編但臣等恭校¶
　欽定諸書裒入四庫者稽其凡例類皆以¶
　天章冠首今是書彚纂進¶
　　呈伏俟¶
<pb:KR2m0039_WYG_002-4a>¶
　欽定後即繕帙装函歸於四庫自應改從畫一爰敬録¶
　天章於各門之首而謹輯¶
　恩綸以繼之¶
　　　一髙晉等所輯¶
　天章均以薈萃¶
　篇題卷帙宏富為主臣等伏思¶
　御製諸集臚載大全久已昭播寰區炳如星日是編為¶
　省方盛典與¶
<pb:KR2m0039_WYG_002-4b>¶
　御集體例有别恭繹¶
　南巡記以敬¶
天法¶
祖為懐凡翕河奠海察吏安民無時不上厪¶
　宸𠂻屢形¶
　吟咏今具於卷内敬謹繕錄此外則凡¶
　巡蹕經臨之處名區勝跡法戒所闗亦依次編列臣等¶
　　　敬誦¶
<pb:KR2m0039_WYG_002-5a>¶
敷言主於¶
訓行奕禩不敢僅事抄謄故視原帙較為省約云¶
　　一髙晉等所輯¶
天章於¶
御製詩外兼繕録¶
御製文臣等恭讀¶
閲海塘記浙海神廟碑文陶荘河神廟碑記仰見¶
睿謩廣運¶
<pb:KR2m0039_WYG_002-5b>¶
籌畫安瀾所以審事機乘時㑹盡人力以奠澤國民生¶
　　於康乂者大哉¶
王言洵可垂之乆逺至若¶
鑒重修之侵冐則有荆山橋記訂千古之疑訛則有濟¶
　　水泮池廣陵茅山諸考證又宋孝宗論一篇摩&KR1575;¶
　　西湖¶
行宫者¶
宣示天子之孝不在承歡小節實萬世倫紀之敷言雖¶
<pb:KR2m0039_WYG_002-6a>¶
　　非専為¶
省方而作而觀民設教莫大於是臣等敬謹彚輯仍按¶
　　年依次編排聿光簡冊¶
　　一¶
恩綸奏議業已分為二門而¶
諭㫖所頒敷陳所及有涉於¶
蠲除河防海塘祀典¶
褒賞¶
<pb:KR2m0039_WYG_002-6b>¶
籲俊¶
閲武各門者則分載於各門之内庶俾一事之本末釐¶
　　然按條可考其各門内首録¶
綸音自辛未迄甲辰按年臚載之後始繼以臣工奏牘¶
　　依年附列體例賅詳有條不紊¶
　　一我¶
　朝¶
重熙累洽凡深仁厚澤淪浃於閭閻者㡬於日用而不¶
<pb:KR2m0039_WYG_002-7a>¶
　　而¶
躬勤鑾輅彌復¶
念切民依免供頓之煩屏浮華之習¶
詔書屢下大吏訓行宜乎耆庶望¶
幸之誠無時或已今謹裒輯¶
恩綸一門¶
恵此嘉師偹於¶
㢲命矣至若增鑄泉幣以通財截留漕艘以裕食暨夫¶
<pb:KR2m0039_WYG_002-7b>¶
　　眚災肆赦咸予維新疊被¶
天恩尤為優渥而以篇帙無多未能分門専帙謹附載¶
　　於¶
恩綸亦事從其類云¶
　　一¶
恩綸¶
蠲除列為二門¶
恩綸備録行慶施恵諸¶
<pb:KR2m0039_WYG_002-8a>¶
徳音¶
蠲除専載免逋減額諸¶
善政雖同為¶
膏澤下施而體例實各不相混其中亦間有詳略互見¶
　　者如¶
恩綸門載乾隆十六年二月初十日及二十二年四月¶
　　初六日两次¶
上諭均及豁免籽種銀米之處而豁免¶
<pb:KR2m0039_WYG_002-8b>¶
恩㫖則已備見於¶
蠲除門盖以¶
綸綍所頒事有兼及故恭錄時謹遵其舊若¶
蠲除所載則並無岐出¶
　　一¶
恩綸¶
褒賞兩門恭載¶
鑾輅經臨¶
<pb:KR2m0039_WYG_002-9a>¶
恩施優渥¶
蠲租¶
賜復養老作人萬類芸芸春臺共上而自扈從王公大¶
　　臣以逮封疆大吏則時拜白金文綺之¶
賜文武官弁又咸沾加級開復之¶
恩且晉銜食俸而耆舊無不蒙庥¶
賜秩¶
予銓而廢員咸思感奮恤窮經於皓首特奏科名體趨¶
<pb:KR2m0039_WYG_002-9b>¶
　　事於戎行益敷¶
優賚下及䋞户水手誼効烝徒亦靡不上厪¶
宸懐隨時¶
頒賜¶
湛恩周溥¶
六巡所同載筆敷宣難名¶
髙厚各門中欽遵奉¶
㫖月日依次謹載分年不再分類以昭¶
<pb:KR2m0039_WYG_002-10a>¶
皇上涵覆萬有一視同仁之¶
至意¶
　　一治河本末具詳¶
諭㫖及諸臣敷奏中我¶
皇上相度機宜¶
指授方畧凡規制全河者固已瞭如指掌然按古来地¶
　　理之書山川都邑非圖不明故如漢三輔黄圖唐¶
　　元和圖志舊皆有書有圖而唐宋州郡之志亦多¶
<pb:KR2m0039_WYG_002-10b>¶
　　以圖經為號况黄河源逺流駛挟沙而行自㑹淮¶
　　以後宣防瀦洩因勢異宜誠非擬議所能懸定曩¶
　　者河臣禀承¶
聖畫節宣利𨗳皆經繪圖具説恭候¶
睿裁而乾隆四十二年¶
命改遷陶荘引河開放以來大溜暢達既免黄流倒漾¶
　　之虞兼收清水刷沙之益實為治河一大闗鍵時¶
　　河臣具圖呈¶
<pb:KR2m0039_WYG_002-11a>¶
覽往復¶
指示尤所謂握要執樞利普萬世者矣今恭輯河防凡¶
　　清黄湖運諸水堤堰壩閘各工悉据修治以後形¶
　　勢繪圖附于本門之末而修治端委則毎圖撮叙¶
　　要凡綴為圖説用俾爽若列眉按籍如覩至列圖¶
　　先後次第一仍前編次編之舊盖髙晉薩載皆任¶
　　河臣所叙固有條貫無容更訂¶
　　一治河尤厪¶
<pb:KR2m0039_WYG_002-11b>¶
睿慮臣等伏見¶
聖謨訓示次第施行俾澤國生民永資利濟者至詳且¶
　　備惟是各門體例唯有闗于¶
慶典者始行裒錄故事非¶
巡幸之年多略而不載若河防所録¶
諭㫖及河臣敷奏或有在¶
巡幸之年先後者則所以偹修治之始末且足以見¶
聖主宵旰勤求無時不以宣防為念而法¶
<pb:KR2m0039_WYG_002-12a>¶
祖勤民之盛軌尤極臻兹美偹云¶
　　　一海塘為浙西巨工衛池湟而厚土榖利至溥也¶
　　　列代屢有捍衛之方我¶
　　朝累洽重熙民生庶富¶
聖祖仁皇帝親臨指示并¶
命巡撫朱軾創建大石塘五百丈¶
世宗憲皇帝復命改建魚鱗大石塘¶
詔諭屢頒至為周偹我¶
<pb:KR2m0039_WYG_002-12b>¶
　皇上軫念海疆時勤¶
　法駕既已陸續排摏犍石兼定嵗修柴塘添建坦水復¶
　　　以老鹽倉一帶柴塘究不如石塘之鞏固悠久而¶
　　　民間日用柴薪採買太多亦易滋昻貴¶
　申命守臣易柴以石凡四千二百丈至四十八年告成¶
　　　旋奉¶
　諭㫖范公塘亦須改建石塘俾老土塘以外頭圍以内¶
　　　徧野桑麻悉成沃壌而海塘全局經制精詳瀕海¶
<pb:KR2m0039_WYG_002-13a>¶
　　蒼生從此永資樂利是¶
两朝求寧求莫之¶
貽謀皆¶
　皇上善繼善述之¶
　鴻緒舉凡¶
　指示規模應自初次¶
　南巡為縁起前建各工則謹附於圖説至范公塘石工¶
　　　改建雖在¶
<pb:KR2m0039_WYG_002-13b>¶
　六巡旋蹕之後而¶
　諭㫖两頒功成不日謹依次載入用昭溥恵海壖有加¶
　　　無已之¶
　至意¶
　　　一海塘沙水情形向例两月繪圖恭¶
　　進近則按月¶
　　奏報誠以潮隨月盛時有盈虚坍漲靡常難以蠡測¶
　　　我¶
<pb:KR2m0039_WYG_002-14a>¶
皇上念切黎元勤求宵旰圖陳¶
黼座庶㡬仰慰¶
聖懐乾隆十二年中小亹一夕開通南北塘外漲沙綿¶
　　逺咸卜安瀾之慶嗣縁水勢仍向北趨以致屢煩¶
睿畫迨塘工石壩以次興修即潮水有時逼塘而䕶沙¶
　　旋復増長沙水情形嵗難預定謹就四十九年春¶
宸瞩所及繪圖附説以志¶
聖人洞燭先幾隄防盡善并預為将来水復中亹之佳¶
<pb:KR2m0039_WYG_002-14b>¶
　　兆鱗塘石坦等圖並附至工料確數浙省别有海¶
　　塘志兹不繁叙¶
　　一程塗恭載¶
鑾蹕所經山澤川源若指諸掌法軒轅營衛之義畧周¶
　　官梐柢之文¶
龍䑵中流歡騰夹道誠¶
光被之極則也謹按道里逺近六次約畧相同而¶
行宫¶
<pb:KR2m0039_WYG_002-15a>¶
大營以四十九年為凖其視前五次間有改設之處則¶
　　偹列簡編以資稽考若夫¶
視河則髙堰也孫家集也老壩口也¶
臨莅非一時¶
法駕紆迴至為周悉¶
觀海則三十年四十五年四十九年皆自石門之迎薫¶
　　館進何家橋至海寧州尖山經大石塘而後達杭¶
　　州省城先務為急視前三次程塗有别焉¶
<pb:KR2m0039_WYG_002-15b>¶
翠䍐經繇均宜敬謹臚叙以昭¶
聖天子勞心利濟永慶安恬之¶
盛軌至於¶
躬詣¶
禹陵思深明徳¶
親奠¶
　闕里典肅宫墻有一至數至之殊而南鎮東山允宜¶
　　偹載以及¶
<pb:KR2m0039_WYG_002-16a>¶
拈香¶
　泰岱免搭天橋或舉於¶
省方之始或行於¶
旋蹕之時亦就泰安途徑分晰聲叙用著¶
懐柔之極致謹将髙晉薩載等前後編載諸説叅酌彚¶
　　纂俾免複漏用志吉行¶
　　一江浙固多名勝而¶
時巡展義匪事㳺觀屢蒙¶
<pb:KR2m0039_WYG_002-16b>¶
誡諭有司所經名區勝蹟祇就舊有規模掃除葺繕斷¶
　　不可稍涉浮糜致煩民力¶
聖訓嚴飭至再至三業於¶
天章¶
恩綸二門敬謹偹錄是¶
宸覽之所¶
垂注者惟在井里恬熙田疇豐茂不在名勝之踵事増¶
　　華也但福地神皐欣逢¶
<pb:KR2m0039_WYG_002-17a>¶
　六飛臨莅慶輝所燭炳耀方輿斯誠山川之厚幸矣髙¶
　　　晉等所纂名勝一門揆諸周官誦訓所掌巡狩夾¶
　　　車之義亦未始非¶
　盛典攸闗臣等薈萃諸説用附方志之義俾林蠻勝景¶
　　　胥得仰被¶
　光榮焉¶
　　　一朝岳有明堂之建觀風為行殿之名自古從属¶
　　　車而操簡筆者類皆備誌珍臺璇館揚厲侈陳而¶
<pb:KR2m0039_WYG_002-17b>¶
　　　我¶
　　國家所謂¶
　盛典者初不在是仰惟¶
　六巡江浙法¶
祖攸行崇實黜華悉歸儉約自燕趙而齊而魯¶
　鑾輿所憩大率平陸髙原則僅如周禮之設幄張氊供¶
　　　其舎事即或葺為數椽之屋亦俱樸畧無文至於¶
　　　江浙之間如揚州¶
<pb:KR2m0039_WYG_002-18a>¶
行宫則在天寧寺之石江寧棲霞¶
行宫則在中峯之在杭州西湖¶
行宫則在聖因寺之右盖東南名勝梵宇雲連本多荘¶
　　嚴閎敞恭值¶
翠華臨幸為大吏者每就琳宫勝地少加修治以肅觀¶
　　瞻而實則未嘗特建臣等恭輯¶
盛典若専列¶
行宫一門殊乖紀實之體謹志修葺大畧附見於名勝¶
<pb:KR2m0039_WYG_002-18b>¶
　　云¶
　　一裒輯¶
盛典每門皆以六次¶
南巡按序續編然如¶
恩綸¶
蠲除河防海塘祀典¶
褒賞¶
籲俊¶
<pb:KR2m0039_WYG_002-19a>¶
閲武奏議諸門逐條皆冠有年月開卷瞭然固不必於¶
　　每卷首注明何次¶
南巡唯¶
天章則不可概以此例故謹於毎卷首標題下旁注支¶
　　干如初次¶
南巡則注辛未字二次注丁丑字三次至六次倣此庶¶
　　㡬簡明以便稽檢而¶
鑾輅所臨又可按地恭載並於每卷首附注直𨽻山東¶
<pb:KR2m0039_WYG_002-19b>¶
　　江南浙江等字焉¶
