# -*- mode: mandoku-view; -*-
#+TITLE: 欽定南巡盛典
#+DATE: 2015-08-24 22:52:16.341592
#+PROPERTY: ID KR2m0039
#+PROPERTY: BASEEDITION WYG    
#+PROPERTY: JUAN 卷四十五
<pb:KR2m0039_WYG_064-1a>¶
欽定四庫全書¶
欽定南巡盛典卷四十五¶
　河防¶
　　乾隆四十二年正月初八日兩江總督髙晉河道¶
　　總督薩載奏言竊照外河清口黄河北岸陶荘迤¶
　　上前經(臣/)等¶
　奏請開挖引河一道使黄水繞北下注相距清口較¶
　　逺清水益得暢出行至周家荘而後㑹黄東注以¶
<pb:KR2m0039_WYG_064-1b>¶
　　期二凟并流合力攻沙仰蒙¶
皇上聖明逺照叠頒¶
諭㫖訓示周詳令将引河挑挖寛深河頭展寛向上當¶
　　經(臣/)等欽遵辦理查引河估長一千零六十丈河¶
　　頭估寛四十丈深一丈河身估寛三十五丈深一¶
　　丈二尺五寸河尾估寛三十丈深一丈五尺分委¶
　　裏河外河二㕔山陽清河二縣四股承挑(臣/)等於¶
　　九月十一日恭摺¶
<pb:KR2m0039_WYG_064-2a>¶
　奏蒙¶
聖鑒隨督飭工員領銀雇工上𦂳挑挖自開工以来仰¶
　　賴¶
聖主洪福天氣晴和人夫雲集工員亦各踴躍奮勉于¶
　　十二月十二日儧挑完工僅留兩頭土壩其河身¶
　　界埂間有不平之處復令消除净盡收拾妥恊并¶
　　於引河中心抽挖溝槽數處以備開放時跌塘掣¶
　　溜一律完竣兹臣等於十七日上自河頭下至河¶
<pb:KR2m0039_WYG_064-2b>¶
　　尾逐細查丈面底寛深均照原估如式並無偷减¶
　　情弊至該處引河(臣/)等原定挑竣後将新河兩頭¶
　　土壩即行開放近因連次得雪天氣寒冷黄河内¶
　　間叚凍結氷凌層疊凝積較往年為甚(臣/)等察㸔¶
　　情形並與道将等公同商酌現在河靣既經氷凍¶
　　新挑引河若遽行開放恐氷底水流微弱難資冲¶
　　刷日内即使天氣和暖氷凍甫解河内又值淌凌¶
　　亦恐壅塞且時屆五九嚴寒雨雪無定設或旋融¶
<pb:KR2m0039_WYG_064-3a>¶
　　旋凍一經阻滯更恐有淤墊之虞(臣/)等再四思維該¶
　　處工程攸闗𦂳要河雖挑成未便輕開本年節氣¶
　　較早應俟交春後天暖氷融(臣/)等㑹同相度機宜¶
　　乘勢放水妥恊料理另行奏¶
聞務期全河大溜盡歸引河趋北暢注以仰副¶
聖懐臣髙晉商定一切因安撫(臣/)閔鶚元進京¶
陛見即從清口暫回省城兼署巡撫印務(臣/)薩載現往¶
　　各屬查勘来春應修土埽工程及年内到工料物¶
<pb:KR2m0039_WYG_064-3b>¶
　　合併陳明奏入¶
上諭曰甚是已有㫖了¶
　　乾隆四十二年正月二十八日兩江總督髙晉河¶
　　道縂督薩載奏言竊臣等接准乾隆四十一年十二¶
　　月二十八日¶
　廷寄欽奉¶
上諭據髙晉奏開挖陶荘引河完竣騐㸔工程如式因¶
　時屆嚴寒黄河凍結氷凌恐水底水流微弱難資冲¶
<pb:KR2m0039_WYG_064-4a>¶
　刷請俟交春後天暖氷融再行放水等語所奏甚是¶
　陶荘開挑引河於全河極有關係開壩時必湏乘勢¶
　引放俾大溜直趋暢注方為有㿽自當俟春融後趂¶
　桃汛相機妥協為之至引河為河工要務並湏選用¶
　吉日著傳諭髙晉薩載等即預行擇吉先期迅速奏¶
　聞再行辦理又髙晉另摺奏稱現因閔鶚元進京陛¶
　見暫署安徽撫篆俟閔鶚元回任後接兼河篆俾薩¶
　載即行赴京等語現在開放引河為總河専責必湏¶
<pb:KR2m0039_WYG_064-4b>¶
　在工督視不便遽行離工且薩載此時並無亟湏陛¶
　見請示之事著傳諭薩載於引河放溜後細視新河¶
　上下是否循流順軌俟大局全定即行奏聞一靣将¶
　縂河印務交髙晉暫行兼署起程来京将此由三百¶
　里傳諭知之欽此臣等跪讀之下仰見¶
聖主垂念要工於唘放機宜¶
訓示周詳中心欽服莫可名言伏思陶庄引河放關全¶
　　河機要上年挑挖時原擬於工完之日斟酌放溜¶
<pb:KR2m0039_WYG_064-5a>¶
　　後因臘月内天氣嚴寒氷凌凍結更兼底水較小¶
　　(臣/)等察㸔情形未便驟開是以㑹摺¶
　奏明暫緩唘放今春以来河内氷凌漸欠融解苐春¶
　　水未生溜勢綿緩誠如¶
聖諭當俟春融後趂桃汛相機妥協為之庶乘勢引放¶
　　俾大溜直趨暢注方為有益而開放之期必湏選¶
　　用吉日以冀循流順軌兆慶安瀾(臣/)等復查毎年¶
　　花以汎水縂在二月間發生今嵗立春既早則水¶
<pb:KR2m0039_WYG_064-5b>¶
　　長似應較早但遲速究未敢預必(臣/)等遵¶
㫖預行諏吉彼此札商選擇正月二十五日二月初六¶
　　初十十五等日均係吉日(臣/)髙晉於開篆後即馳¶
　　河工㑹同籌度縂視水勢光景在於所選日期内¶
　　相機開放以期成功仰慰¶
聖懐(臣/)薩載於放水後悉心審視俟新河上下暢流循¶
　　軌大局全行即行奏¶
聞一靣将縂河印務交(臣/)髙晉暫行兼署進京¶
<pb:KR2m0039_WYG_064-6a>¶
陛見奏入報¶
聞¶
　　乾隆四十二年二月三十日兩江縂督髙晉河道¶
　　縂督薩載奏言外河清口黄河北岸陶荘一帶上¶
　　年(臣/)等奏請開挑引河一道以期清黄並流免到¶
　　到灌仰邀¶
俞允並蒙¶
皇上智炳㡬先¶
<pb:KR2m0039_WYG_064-6b>¶
訓示周詳令将引河挑挖寛深河頭展寛向上當經(臣/)¶
　　等欽遵辦理於臘月十二日儧挑完竣時因天寒¶
　　氷凍未便輕開¶
　奏明緩俟交春後天煖氷融再行放水復奉¶
諭㫖陶荘引河於全河極有關係開壩時必湏乘勢引放¶
　俾大溜直趋暢注方為有㿽並湏選用吉日著迅速¶
　奏聞等因欽此又經(臣/)等預擇吉期恭摺奏覆奉到¶
硃批好知道了欽此入春後河水未長之前(臣/)等察㸔¶
<pb:KR2m0039_WYG_064-7a>¶
　　情形舊河内原估北岸之兠水壩南岸之挑水壩¶
　　固為得力但河不兩行必湏籌計萬全庶可成功¶
　　迅速臣等復加商酌測量該處河靣計寛一百零¶
　　四丈除兩岸原估挑水兠水壩工計長七十七丈¶
　　其餘河面僅有二十七丈與其留此河泓旁洩不¶
　　若一律估築使水無分注則全河溜勢自必盡歸¶
　　新河雖所用工料較原估加增銀八千餘兩而一勞¶
　　永逸於要工更為有裨隨飭工員確估照辦酌留¶
<pb:KR2m0039_WYG_064-7b>¶
　　口門十餘丈以俟水長開放引河時再為全行堵¶
　　閉自二月初旬以来黄水漸次長發外河誌樁加¶
　　長三尺餘寸水力旺盛開放引河正合機宜(臣/)等¶
　　即照選定二月十五吉期先将引河上下土壩赶¶
　　𦂳起除争盡次将引河頭挑通開放過水仰賴¶
聖主洪福¶
　河神黙佑新河内大溜暢注衡刷寛深形勢甚順從¶
　　此清黄分流直至周家荘滙歸東注清口可免倒¶
<pb:KR2m0039_WYG_064-8a>¶
　　灌之患其舊河内酌㽞未築之壩工並即分頭儧¶
　　堵旬日内亦可告竣臣髙晉於拜摺後即由工次¶
　　星馳北上(臣/)薩載駐工督辦并遵前奉¶
諭㫖在於新河上下隨時察㸔壩工完竣新河大局已¶
　　定另行奏¶
聞即兼程進京奏入報¶
聞¶
　　乾隆四十二年三月初七日河道縂督薩載奏言¶
<pb:KR2m0039_WYG_064-8b>¶
　　外河清口陶荘挑挖新河一道於二月十五日乘¶
　　勢開放大溜暢注情形及舊河内酌㽞未築壩工¶
　　(臣/)駐工儧堵縁由業經㑹摺奏¶
聞旬日以来(臣/)住宿清口将舊河壩工督率道将㕔營¶
　　赶𦂳接築兹于二月二十四日一律儧堵完竣舊¶
　　河内即經斷流閉氣並於壩外廂做邉掃一道以¶
　　為外䕶可免水長捜刷之患兩日来上水壩根漸¶
　　次停淤下水業已澄清甚為稳固其新河上下臣¶
<pb:KR2m0039_WYG_064-9a>¶
　　欽遵前奉¶
諭㫖息心細視查新河迤上大溜自玉皇閣掃工尾循¶
　　流而下趋入新河由周家荘一帶直達中泓並未¶
　　傍趋偏注形勢頗為暢順至新河内&KR1543;勢湍急迅¶
　　疾奔騰仰賴¶
聖主洪福兩崖又加刷塌前挑河頭原寛四十丈今陸¶
　　續塌去三十餘丈現寛七十餘丈河身河尾原寛¶
　　三十五丈及三十丈不等今續續塌去二十餘丈¶
<pb:KR2m0039_WYG_064-9b>¶
　　現寛五六十丈探量河底水深一丈四五尺兩崖¶
　　尚髙出水靣二三尺較原估刷深六七尺往後水¶
　　力日盛溜勢日𦂳河身日加冲刷即可與舊河一¶
　　律寛深其善後事宜(臣/)與道将等往来察㸔新河¶
　　之南即係陶荘積工離河六七十丈應将積土翻¶
　　築堤工一道從新壩根起直至河尾以防漫灘之¶
　　勢新河之北舊有縷越堤工縷堤近在河崖應聴¶
　　其自行塌去使河身舒展越堤離河一百四五十¶
<pb:KR2m0039_WYG_064-10a>¶
　　丈至二百餘丈不等應加髙培厚並於下尾接長¶
　　以越作縷俾資欄禦新河頭下唇溜勢旋轉著力¶
　　應俟灘土塌定廂柴裹䕶以順其勢新河河尾目¶
　　下正在塌崖将来刷寛刷深新堤尾有應行裹䕶¶
　　之處隨時相機另為酌辦再清口舊有木龍七架¶
　　内五六七三架在新壩之下淤入土中應将各龍¶
　　木植刨挖折起以為将来改紥木龍之用至頭二¶
　　三架正對新河挑溜有力第四架已在新河口下¶
<pb:KR2m0039_WYG_064-10b>¶
　　應移在二龍迤上紥做則挑溜䕶灘更有禆㿽以¶
　　上工程(臣/)前與大學士督臣髙晉靣加商酌意見相¶
　　同現即督令逐細估計核實𣲖員分投儧辦另行¶
　　造冊具¶
　題外所有陶荘新河上下循流順軌大局全定及舊¶
　　河壩工築竣稳固情形謹由驛¶
　奏報上慰¶
聖懐並繪圖貼説恭呈¶
<pb:KR2m0039_WYG_064-11a>¶
御覽再(臣/)前經¶
　奏明俟新河定局壩工辦竣即行進京今接髙晉来¶
　　信於途中欽奉¶
諭㫖前往安徽查辦事件(臣/)現将一切善後工程督率¶
　　料理約計儹辦停妥髙晉亦可事竣来工(臣/)欽遵¶
　　前¶
㫖将河道縂督關防委員迎賫髙晉暫署即兼程進¶
　　京合併陳明奏入¶
<pb:KR2m0039_WYG_064-11b>¶
上諭曰諸凢妥恊嘉慰覽之¶
　　乾隆四十二年三月初十日河道縂督薩載奏言¶
　　竊臣於二月二十八日酉刻接准乾隆四十二年¶
　　二月二十四日¶
　廷寄欽奉¶
上諭據髙晉奏㑹同薩載開放陶荘引河業于二月十¶
　八日将開放暢順引河功成情形専差㑹摺奏報等¶
　語陶荘開放引河為全河此時辦理關鍵朕心時切¶
<pb:KR2m0039_WYG_064-12a>¶
　懸念髙晉等既經開放暢順自應由驛馳奏以慰厪¶
　懐乃僅差人賫摺此時尚未到京何以不權事體輕¶
　重若此至引河既經開放則舊口自應嚴宻堵禦或¶
　将木龍相度移置或竟度地堅築掃工俾引河永逺¶
　暢流以資鞏固髙晉等接奉此㫖務湏盡心籌畫相¶
　度機宜妥協商辦一靣𣲖熟練之員詳加指示令其¶
　在工料理薩載進京陛見髙晉前赴安徽查辦琨玉¶
　之案完竣後地方事務𦂳要仍遵前㫖不必来京可¶
<pb:KR2m0039_WYG_064-12b>¶
　将此由四百里傳諭髙晉並薩載知之仍将㑹同籌¶
　辦情形詳悉覆奏欽此(臣/)跪讀之下惶悚靡寧伏念¶
　　陶荘新河甚關𦂳要時厪¶
宸衷(臣/)與大學士督(臣/)髙晉㑹同開放之後理應将暢¶
　　順情形由驛¶
　奏報上慰¶
聖懐乃差人賫進實屬不知輕重茫昧糊塗之至查該¶
　　處舊河兩岸估築挑水兠水壩工時髙晉與(臣/)㑹¶
<pb:KR2m0039_WYG_064-13a>¶
　　同察㸔并與道将等復加籌酌河不兩行與其尚¶
　　㽞舊口旁洩不若一律堵閉使水無分注更屬有¶
　　裨因即上𦂳儧築留口門寛一十餘丈於新河開¶
　　放後(臣/)即督令星夜儧辦于二十四日堵閉斷流¶
　　(臣/)復上下審視全河大溜盡趋新河業将循流順¶
　　軌大局全定及籌辦善後事宜於二十八日巳刻¶
　　由驛奏䝉¶
聖鑒今欽奉¶
<pb:KR2m0039_WYG_064-13b>¶
諭㫖引河既經開放則舊口自應嚴宻堵禦俾引河永¶
　　逺暢流以資鞏固仰見¶
睿謨廣運智炳㡬先於千里外之情形早蒙¶
聖明洞燭¶
訓示周詳(臣/)與在工道将等無不心悦誠服所有善後¶
　　工程業已辦有端緒(臣/)現在派委河庫道李奉翰¶
　　淮揚道松齡副将徐建功叅将李永吉等督率㕔¶
　　營上𦂳儧辦可無遲悞至縂河闗防原奉¶
<pb:KR2m0039_WYG_064-14a>¶
諭㫖交髙晉暫署今髙晉正在安徽查辦事件距工稍¶
　　逺因即交與河庫道李奉翰暫行䕶理俟髙晉事¶
　　竣来工即行轉送接署除扎㑹督臣髙晉外(臣/)即¶
　　于二十九日自清江浦起身兼程北上奏入報¶
聞¶
　　乾隆四十二年三月十二日河道縂督薩載奏言¶
　　竊臣於二月三十日桃源途次准兵部火票逓到¶
　　本月十八日(臣/)與大學士督臣髙晉㑹¶
<pb:KR2m0039_WYG_064-14b>¶
　奏陶荘引河開放成功一摺奉¶
御批何不具一圖来餘有㫖諭欽此摺内與其留此河¶
　　泓旁洩不若一律估築使水無分注句上奉¶
硃批甚是欽此又於河神黙祐新河内大溜暢注句上¶
　　奉¶
硃批以手加額覽之此處不應立廟以酬¶
神貺乎欽此又㑹¶
　奏勘辦通湖引河情形一摺奉¶
<pb:KR2m0039_WYG_064-15a>¶
硃批陶荘改流則無倒漾之患此皆其餘事但當謹防¶
　舊河口為要又老黄壩更要𦂳慎之欽此並接准乾¶
　　隆四十二年二月二十六日¶
　廷寄欽奉¶
上諭據髙晉等奏報陶荘引河開放成功大溜暢注情¶
　形一摺覽奏深為欣慰已於摺内批示並明降諭㫖¶
　将薩載交部議叙矣陶荘開挑引河為治黄一大闗¶
　鍵今開放之後新河内大溜暢注衝刷寛深形勢甚¶
<pb:KR2m0039_WYG_064-15b>¶
　順從此清黄分流直至周家荘滙歸東注清口可免倒¶
　灌之虞實為一勞永逸非神黙祐不能成此鉅功自¶
　應於該處立廟以酬¶
神貺又另摺内所稱通湖引河勘辦情形此皆其餘事¶
　惟當謹防舊河口最為闗係重大又老黄壩工程尤¶
　關𦂳要更宜悉心詳慎防䕶以期永逺鞏固至摺内¶
　稱原估挑水壩工計長七十七丈其餘河靣僅有二¶
　十七丈與其留此河泓旁洩不若一律估築使水無¶
<pb:KR2m0039_WYG_064-16a>¶
　分注則全河溜勢自必盡歸新河雖所用工料加增¶
　銀八千餘兩於要工更為有裨等語所奏甚合機宜¶
　自應如此辦理其舊河内未築壩工據稱旬日内可¶
　儧堵告竣現在曾否已經堵築畢工並着上𦂳妥辦¶
　至現在河身挑寛若干及河流暢注之處自應繪畫¶
　全圖貼説註明以便省覧何以伊等見未及此着傳¶
　諭髙晉薩載速即詳晰繪圖貼説並将工所立廟及¶
　老黄壩工程如何防䕶之處迅速據實覆奏将此由¶
<pb:KR2m0039_WYG_064-16b>¶
　四百里諭令知之欽此仰見¶
聖主慎重壩工諄諄訓誡并報功崇祀以酬¶
　神貺至意伏查舊河口壩工堵築斷流之後(臣/)恐水¶
　　長捜刷又經添做邉埽以為外䕶甚為稳固其老¶
　　黄壩工誠如¶
訓諭尤闗𦂳要(臣/)前此往来查勘新河北岸舊有縷越¶
　　堤工應行分别加倍髙厚陶荘積土之外亦應添¶
　　築新堤以防外灘漫水其南岸木龍後¶
<pb:KR2m0039_WYG_064-17a>¶
御樁亭一帶老堤直至新口舊西壩止均屬髙厚外灘¶
　　甚寛現在髙出水面四五尺不等並有木龍挑䕶¶
　　東首河灘今春舊河口築壩時(臣/)相度形勢即於¶
　　灘上斜築攔水堤一道長一百四十丈接連舊河¶
　　口壩頭俾資攔禦以上善後各工先經(臣/)與督臣¶
　　髙晉靣加商定𣲖員分投儧辦隨於二月二十八¶
　　日繪圖貼説同新河刷塌寛深情形繕摺由驛奏¶
　　蒙¶
<pb:KR2m0039_WYG_064-17b>¶
聖鑒兹欽奉¶
諭㫖訓示(臣/)現又扎飭道将㕔營将堤壩工程悉心加¶
　　意防䕶並将現辦堤工上𦂳儧築完竣務期一律¶
　　鞏固以仰副¶
聖懐至建廟地基擬在新河頭舊河口適中地方建立¶
　　該處現在接築新堤應俟築竣容(臣/)與髙晉再加¶
　　相度遵¶
㫖建立奏入¶
<pb:KR2m0039_WYG_064-18a>¶
上諭曰覽汝不日即面㑹一切再細講¶
　　乾隆四十二年三月十三日河道縂督薩載奏言¶
　　竊臣於本月初三日行至山東郯城縣十里舖地¶
　　方接准乾隆四十二年二月三十日¶
　廷寄欽奉¶
上諭據髙晉接奉諭㫖由驛覆奏陶莊引河開放情形¶
　并住滁州確查琨玉有無虧空各縁由一摺均於摺¶
　内批示矣此次開放新河并堵築舊河為全河一大¶
<pb:KR2m0039_WYG_064-18b>¶
　關鍵自應繪圖貼説方能瞭如指掌何以髙晉等縂¶
　不具圖呈覽實屬疎忽至摺内所稱河無兩行原擬¶
　估做挑水兠水壩與其留此河靣任其分流不若一¶
　律估築堵閉所奏甚是正與朕前降諭㫖相合但所¶
　稱僅存上口七丈下口五丈薩載現在住工督辦旬¶
　日内亦可完竣等語此時曾否竣工向来河工習氣¶
　如上口七丈雖經堵閉其下口五丈内必尚留罅隙¶
　使餘水仍得走洩以為日後做工冒銷地歩着傳諭¶
<pb:KR2m0039_WYG_064-19a>¶
　髙晉薩載等於堵閉時務湏悉心講求設法籌築厚¶
　實堅固無使㸃滴不漏方保無虞不可輕信河員飾¶
　詞完局仍一靣詳晰繪圖貼説具奏俟薩載辦竣後¶
　来京時再為按圖指示善後保固各事宜将此由四¶
　百里傳諭知之欽此(臣/)跪讀之下惶恐無地伏念陶¶
　荘引河上勤¶
睿慮二月十五日開放之後理應繪圖貼説進呈¶
御覽乃竟見未及此以致重厪¶
<pb:KR2m0039_WYG_064-19b>¶
天心實屬疎忽之至查舊河清黄界壩計寛九丈二月¶
　　十八日大學士督臣髙晉自工起身時原存上口¶
　　七丈下口五丈口門既窄水勢愈𦂳臣因堵築合¶
　　龍若稍留罅隙除水仍得走洩闗係非細當經悉¶
　　心講求日夜住工督率道将㕔營慎重辦理接剩¶
　　口門三丈两邉復進埽箇層層廂壓到底仰賴¶
聖主洪福于二十四日平安合龍其時口門下水離壩¶
　　三四丈外間有翻花黄水(臣/)又督令實力追壓上¶
<pb:KR2m0039_WYG_064-20a>¶
　　加厚土旋即閉氣并恐水長捜刷復加做邉埽以¶
　　為外䕶(臣/)上下察㸔壩外水已澄清壩内用竿¶
　　試探業經停淤甚為稳固可保無虞當於二十八¶
　　日繪圖貼説由驛奏蒙¶
聖鑒(臣/)初任河工事事務求實際况堵築舊河實為全¶
　　局一大關鍵斷不敢輕信人言草率完局上負¶
聖恩今(臣/)遵¶
㫖進京¶
<pb:KR2m0039_WYG_064-20b>¶
陛見一切善後保固事宜更得跪聆¶
聖訓有所遵循感戴¶
鴻慈㿽無涯矣奏入報¶
聞¶
　　乾隆四十二年四月二十八日兩江縂督髙晉河¶
　　道縂督薩載奏言竊(臣/)薩載于三月十六日¶
陛見時靣奉¶
諭㫖清河界壩上首應加築壩工一道以為重門保障¶
<pb:KR2m0039_WYG_064-21a>¶
　　其頭架木龍之上應添紥木龍一架¶
命将¶
御筆圈㸃記出原圖帶回㑹勘¶
　奏辦兹(臣/)薩載于四月初六日馳回清口(臣/)髙晉先¶
　　自安徽来至公所隨即遵¶
㫖㑹同察勘上下審度查陶荘新河功成之後一月以¶
　　来日見寛深現在河頭已寛有九十餘丈河身河¶
　　尾寛有五六十丈至七十餘丈不等水深一丈八¶
<pb:KR2m0039_WYG_064-21b>¶
　　九尺至二丈五六尺形勢暢順其舊河内清黄界¶
　　壩邉埽外沙停淤淺處從前水深三丈四丈者今¶
　　則量水深二丈一二尺及一丈三四尺不等現在¶
　　壩工甚為稳固但将来伏秋大汛水勢加長盛如¶
聖訓應加築壩工一道以為重門保障更可放心(臣/)等¶
　　遵照¶
御筆㸃示在於新河頭下唇起至第三架木龍迤上止斜¶
　　建壩工一道長一百三十丈頂寛五丈若将該壩全¶
<pb:KR2m0039_WYG_064-22a>¶
　　用柴料築做需費較多(臣/)等復加酌議臨黄一靣¶
　　廂做埽工靠裏用土填築即使伏秋大汛黄水長¶
　　發亦堪抵禦並于南首壩頭起至老堤止河灘寛¶
　　一百三十丈一律接築土堤以防水漫庶資攔禦¶
　　核計土方工料共需銀一萬八千餘兩其南岸頭¶
　　架木龍迤上¶
御筆圏示之處再添木龍一架(臣/)等詳細㑹勘於桃溜¶
　　䕶灘情形實有裨㿽查第三架舊木龍迤上現在¶
<pb:KR2m0039_WYG_064-22b>¶
　　遵¶
㫖添築壩工該架木龍係在壩工之内應行起拆移於¶
　　頭龍迤上紥做至五六七三架淤入土内舊木龍¶
　　業将木植斥起存俟新河兩崖塌定再為相度情¶
　　形請¶
㫖建紥所有清黄界壩上首加築壩工一道及頭龍迤¶
　　上添紥木龍一架臣等現已督令上𦂳集夫備料¶
　　即于四月初十日興工迅速儹辦務於迅前完竣¶
<pb:KR2m0039_WYG_064-23a>¶
　　以期上慰¶
聖懐謹另繪新圖同¶
御筆圏㸃原圖一併恭呈¶
御覽至前¶
　奏善後各工内新河南岸堤工一道業經辦竣新河¶
　　北岸加培接長之堤亦已辦有八分工程新河頭¶
　　下唇接做壩臺廂柴裹䕶叚落現亦次第儹辦再¶
　　(臣/)薩載前奉¶
<pb:KR2m0039_WYG_064-23b>¶
諭㫖查明從前兩次挑挖陶荘引河寛深丈尺及因何¶
　　未成原委容(臣/)詳查案卷另行具¶
　奏至應建¶
　河神廟宇現飭酌擬估計再行繪圖進¶
　呈恭侯¶
欽定合併聲明奏入¶
上諭曰諸几皆妥知道了¶
　　謹按大河自南行入淮後清黄交㑹之地闗鍵最¶
<pb:KR2m0039_WYG_064-24a>¶
　　　為𦂳要盖迤南則逼近清口倒灌堪虞迤北則清¶
　　　水暢流刷沙有力自前明嘉靖之初三義口就淤¶
　　　而可㿽南徙我¶
　　朝康熙年間¶
聖祖仁皇帝洞燭㡬先¶
親臨閲視¶
詔司河諸臣開陶荘引渠而以逼近舊河分流勢緩　迨¶
　　　我¶
<pb:KR2m0039_WYG_064-24b>¶
　皇上睿謨廣運¶
　指授機宜于積土之北挑挖新渠並按圖¶
　垂示酌定河頭直迎大溜河臣等始行禀承¶
　智畧迅速奏功且於舊口則嚴宻堵塞不使分流於新¶
　　　河則添築堤工以資保障而凡增木龍切灘靣展¶
　　　寛河身填實壩腹諸務無不¶
　睿算周詳勘酌盡善是以雙流循軌交齊有成漕運往¶
　　　来安如枕席為億萬載無疆之利㿽要皆本¶
<pb:KR2m0039_WYG_064-25a>¶
聖心之誠敬以為貫通感格者矣¶
　¶
　¶
　¶
　¶
　¶
　¶
　¶
<pb:KR2m0039_WYG_064-25b>¶
　¶
　¶
　¶
　¶
　¶
　¶
　¶
欽定南巡盛典卷四十五¶
