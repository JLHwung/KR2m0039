# -*- mode: mandoku-view; -*-
#+TITLE: 欽定南巡盛典
#+DATE: 2015-08-24 22:52:15.736549
#+PROPERTY: ID KR2m0039
#+PROPERTY: BASEEDITION WYG    
#+PROPERTY: JUAN 卷二十三
<pb:KR2m0039_WYG_035-1a>¶
欽定四庫全書¶
欽定南巡盛典卷二十三¶
天章(甲辰/)　(江南/)　(山東/)　(直𨽻/)¶
　詩¶
　　迴蹕至蘇州䇿馬入城之作¶
膏雨既已渥快晴實愜情進舟速水路䇿馬入蘇城如¶
子欣父至駢肩繞膝迎愛之無别法不擾飭官清¶
　　重逰寒山得句¶
<pb:KR2m0039_WYG_035-1b>¶
蘇城駐信宿乗暇訪名山結習知應捨勝逰縁逮還(將/以)¶
(明日/旋蹕)喜看麥穗吐(前駐蹕蘇州時麥苗㣲覺望雨兹旋/蹕重至寒山以農田屢被春膏巳巳)¶
(吐穂頓改/前觀矣)茂錯菜花間大慰從前意新詩那可刪¶
　　題澄懐堂¶
徑入緑琳琅三間别有堂據床引綺思列架發芸香駒¶
影分明是塵勞頓覺忘澄懐擬何事民務細商量¶
　　清暉樓口號¶
翠峰邏復碧波圍秀入搴帷潤逼衣拾級乍欣得新况¶
<pb:KR2m0039_WYG_035-2a>¶
　溪樓仍是此清暉¶
　　　六依¶
皇祖華山詩韻¶
　理趣将塵逺詩裁與境深步猶堪勝濟鬢不礙霜侵解¶
　舞花經&KR0284;能言春入禽五言賡¶
聖藻六度仰¶
冲襟¶
　　　白雲泉六疊白樂天韻¶
<pb:KR2m0039_WYG_035-2b>¶
　香山昔日對流泉太守公堂一日閒我自先憂天下者¶
　豈能效彼樂斯間¶
　　　髙義園¶
　山北(靈/巖)天平路名園乆識吾施田本創范(仲/淹)作記却因¶
　蘇(軾/)桃栁暢春意詩書供静娛載咨由義者莫負舜之¶
　徒¶
　　　舟過無錫縣¶
　舟過無錫弗艤岸去時䇿馬已觀民茲來露冕坐闔閭¶
<pb:KR2m0039_WYG_035-3a>¶
夹岸跪覲無萬人因思皆資衣食者自當物貴生計貧¶
幸遇有收尚可活水旱那無饑溺頻以是祈嵗厪宵旰¶
大吏並飭諱災諄展義時邁政因此我豈山水徒遊巡¶
　　漪瀾堂三疊前韻¶
山中喜有水圍堂滉漾楣欄上下光勝處恰宜孟王𦘕¶
(庚子前巡以王紱竹罏圗既燬因復檢石渠寳笈所弆/王紱溪山漁隠圖賜藏山寺是巻亦有吴寛䟦語與竹)¶
(罏圖筆墨絶肖郵致名藍俾還/舊觀亦為兹山增一叚佳話也)與来還和老蘇章綺紈¶
那辨文和武(趙州栢林等有吴/道子畫文水武水)甘劣休論圓與方(恵山/有方)¶
<pb:KR2m0039_WYG_035-3b>¶
(圓二池圓者甘/而方者較劣)七字捉成壁間&KR1575;笑云付爾樂斯長¶
　　若氷洞¶
牝洞從来具靈氣温冬&KR0565;夏不可竒(凡石洞中冬必温/而夏反凉大屋亦)¶
(然不足/竒也)題名此曰若氷者應是来當暑月時¶
　　便民港紀事¶
句容道屢經新港初見爾壬寅方始事癸邜成功駛沙¶
溪拓以寛(自鎮江師古灘逕句容至上元舊有沙溪一/道長百里嵗乆湮塞乾隆四十七年冬間薩)¶
(載奏請開濬寛深引注江水入新港士商得以舟行至/江寧且可越黄天蕩江路之險行旅稱便於四十八年)¶
<pb:KR2m0039_WYG_035-4a>¶
(冬竣事奏到賜/名曰便民港)泥泉濬而泚别引江漲途潮汐波増瀰和¶
雇民受利亦非徭役起(是役飭發江省公項給價和雇民/夫百姓藉資謀食並無絲毫擾累)¶
(共用銀十/一萬餘兩)安福(御艫/名)御以行鏡中風物美大吏乞港名便¶
民賜名是鎮江及江寧陸路弗通水南方便於舟艱車及¶
步履考士並賈客自此舟行矣若云勤蹕途吾殊不為(去/聲)此¶
　　髙資港詠古¶
髙資已駐燕兵近孝孺方陳割地謀洪武設非遵古制¶
應無靖難肆䖍劉¶
<pb:KR2m0039_WYG_035-4b>¶
　按建文君臣庸懦固不足論使洪武弗泥古立皇太孫擇賢而立¶
　燕王為皇太子則必無靖難簒奪𢡖殺之事矣因經此地並及之¶
　　由便民港舟至棲霞山行館即事有詠¶
發以寅而到以申(舟行由便民港至棲霞山行館水程百里/較每日稍逺因以寅刻起行迨申刻即到)舟¶
行百里未勞身此言訝不當出我執役猶應念衆人漫向青山¶
論今昔最欣緑水滌精神迎鑾老幼胥懽忭自審如何稱(去/聲)便民¶
　　題棲霞十景¶
四隣峭蒨碧峰圍中有行宫據翠微不向攝山尋藥草¶
<pb:KR2m0039_WYG_035-5a>¶
古稀過四又何希¶
　　右棲霞山¶
玲瓏峰表滀天池却弗流為瀑布垂一種尋常勝他者¶
旱乾水溢兩無之¶
　　右玲峰池¶
峰姿㠎嶫照曦紅青石烘成紫亦通惡以奪朱權弗論¶
千秋永䕶化人宫¶
　　右紫峰閣¶
<pb:KR2m0039_WYG_035-5b>¶
山房愛聴謖濤聲却不希他𢎞景名笑指繞階一溪水¶
三年前此座中清¶
　　右萬松山房¶
對立雙峰萬古亭中間一線迥含青天開豈費疏鑿力¶
蜀道空勞笑五丁¶
　　　右天開岩¶
巒繞岡遮幽且偏居斯凡骨亦成仙自嫌清蹕来游際¶
扃岫掩闗合致然¶
<pb:KR2m0039_WYG_035-6a>¶
　　　右幽居菴¶
盈溝盈谷蹙花傾是浪而無澎湃聲莫謂斯崖出假借¶
千秋何物定其名¶
　　　右曡浪崖¶
栲栳明珠鏡面呈方塘半畆渫然清玉泉山下湖論頃¶
大小由他萬斛傾(攝山珍珠泉晶瑩上出半畆澄清為/前督臣尹繼善所疏剔然較玉泉之)¶
(趵突山根蕩漾成湖其倍小泉淙噴/而出者不啻萬数實不可同年語也)¶
　　　右珍珠泉¶
<pb:KR2m0039_WYG_035-6b>¶
虹非日照鏡非銅溪徹橋彎值偶同奚必名中辨真假¶
藉他假幻悟真空¶
　　　右彩虹明鏡¶
誰與竺菴號徳雲聊欣一炷淨香聞爾時布景恦然憶¶
馳驛觀山豈漫云(昔逰此山時尹繼善以未盡其羙有/馳驛觀山之喻予則以為深惬宿懐)¶
(不留意於物至今/猶每追憶其言云)¶
　　　右徳雲菴¶
　　白乳泉試茶亭用皇甫曽送陸鴻漸棲霞寺採茶¶
<pb:KR2m0039_WYG_035-7a>¶
　　　詩韻¶
採茶遂試茶弗焙葉猶生(凡採茶其葉必生當焙之然/後可烹茗兹皇甫曽送陸鴻)¶
(漸採茶而遂云野飯石泉清是/甫採而即烹茗矣故戱及之)疑舉且喫語(謂趙州和/尚且喫茶)¶
(句/)但期此話行(且放此話行亦/指月錄中語)羽踪藉因著曽句亦云¶
清泉則付無意淙淙千載聲¶
　　題太古堂用庚子詩韻¶
棲霞此重来倐閲四年乆是我藏詩所一有無不有拈¶
花弗闗指掃葉底湏帚胥是太古然問堂知是否¶
<pb:KR2m0039_WYG_035-7b>¶
　　武夷一曲精廬用庚子韻¶
攝山勝以山然亦不乏水命曰武夷曲似㦲而逺矣有¶
石可枕頭有流可潄齒王武子所云適可用於此然我¶
憂勤人未宜斯比擬¶
　　登棲霞㝡髙峯眺望作歌¶
我昨進舟来棲霞髙峯半天望及至今日徐徐登便民¶
港水眼底漾由港而江通潮汐舊稱險處黄天蕩避險¶
就安誠便民兩府(謂江寧/鎮江)行舟水無恙不惟兩府歌利¶
<pb:KR2m0039_WYG_035-8a>¶
濟通省士庶情俱暢(便民港既成不特鎮江江寧兩府/舟行稳順即通省士民往来金陵)¶
(者免渉黄天蕩江濤之險及/陸行䟦履之艱無不稱便也)然而江中仍有舟圖利忘¶
害憐衆状邇日作炎其熱難堪比及造極爽拂風尖身¶
既適矣心亦恬於是息江港安險之幻境置魏吴機械¶
之浮談歌留石碑傍花龕萬刼佑我黎與黔古稀誠老¶
矣南巡願罷安福帆¶
　　得趣樓¶
攝山趣難僂指數髙樓得全隨所取數之既難得何易¶
<pb:KR2m0039_WYG_035-8b>¶
數属有意得無意以此知無勝有多山情水態面前羅¶
而樓不識不知付以寥天一獨欣明日啟蹕後乃無人¶
過¶
　　自棲霞至江寧駐蹕之作¶
兩日山逰六蹕移古来都㑹合臨之萬民瞻就情増舊¶
一已安懐念在兹&KR1354;里輿驄無甚勩六朝興廢有餘思¶
安南適值陪臣至道左俾觀巡狩儀(安南國王黎維褍/遣陪臣黄仲政黎)¶
(有容阮&KR1723;賫表至京奏謝計程距迴鑾尚逺守候需時/因喻令由湖北取道赴江寧於蹕途瞻覲是日易輿乘)¶
<pb:KR2m0039_WYG_035-9a>¶
(馬俾觀巡狩之儀仍/優予宴賚遣令歸國)¶
　　題燕子磯¶
有石臨江翻若飛久聞燕子用名磯六朝往事誰興廢¶
幾卷遺編自是非形勢江山如錦繡光春風物已芳菲¶
而今沙漲興耕作俯瞰青蔥麥壠肥¶
　　逰觀音山永濟寺¶
永濟觀音寺稱名義可循佛仍殷愛物我敢懈勤民景¶
豈芳菲賞時惟休助巡思堯舜猶病蒿目愧心頻¶
<pb:KR2m0039_WYG_035-9b>¶
　　駐蹕江寧四曡舊韻作¶
一帶長江南北區古稱天塹勢縈紆星文牛斗輝分野¶
地利淮揚鞏䕶都知建業曽傳有趙(鼎/)守錢塘那讓其¶
蘇行官四日于斯駐蹟撫前朝敬畏俱¶
　　夜雨(閏三月/初八日)¶
昨自棲霞乗輿来路傍緑麥芃誠好大麥穂長踰二寸¶
小麥吐穂将齊了惟是陸行畧起塵此景南方實所少¶
(南方地濕無塵有塵/則為晴乆望雨也)昨来劇熱熾非常其雨解炎望及¶
<pb:KR2m0039_WYG_035-10a>¶
早駐輦之晚漸作雲蒸為靈雨霏㣲巧入夜霈霶遂大¶
作倒槖傾盆恣汗浩浸種挿秧時雖未麥穂灌漿信資¶
飽以言斯地固堪慰遥憶北方憂更悄(近畿直𨽻山東/河南現均望雨)¶
(此次是否一律普/霑佇待馳奏之至)何當渥澤普徧霑佇待飛章遞驛道¶
　　雨中禮報恩寺¶
夜雨曉畧止城南禮梵宫往來限日裏(於江寧祗駐四/日故雨畧止即)¶
(出禮/寺)&KR1268;雭復途中一例龍和象誰叅旛與風寺名曽取¶
義泚視此相同(凡以報恩名寺多取怙恃之義是以萬/夀山建報恩延夀寺即用此寺名昔年)¶
<pb:KR2m0039_WYG_035-10b>¶
(南巡於此屢奉愴慈逰/今非昔比惟増  然)¶
　　題明陵用庚子韻¶
金川不守景隆城(建文四年六月燕王棣渡江犯京師/進兵屯金川門谷王橞及李景隆守)¶
(門登城見棣麾/盖開門迎降)叩馬壮哉御史楹(景隆迎降後御史連/楹叩馬欲刺棣被殺)¶
(都門/䧟)先謁陵乎先即位楊榮却異姓連情(棣入京編修/楊榮迎謁馬)¶
(首曰殿下先謁陵乎先即位乎棣遽趨謁陵畢羣臣偹/法駕迎謁即帝位向批通鑑輯覧以楊榮身為侍從國)¶
(破君亡迎謁不暇臣莭已隳且明請謁陵隂/為勸進尤是巧於獻䛕大異連楹之莭烈矣)¶
　　靈谷寺¶
<pb:KR2m0039_WYG_035-11a>¶
　建陵故遷寺(鍾山東南舊有道林寺在獨龍阜明/初因建陵故遷寺於此改名靈谷)儒釋¶
　典俱違儒固垂忠恕釋仍有是非舊名殊杳杳(自移寺/改名靈)¶
　(谷後道林寺舊/名遂無稱者)新景自依依暫向匡床坐那看花雨霏¶
　　　賦得至人心鏡(得無字八韻/江南試題)¶
　軒皇造為器莊子喻成謨造則鏡標有喻惟心表無藴¶
　之寸田約照乃萬方俱水火寧資取隂陽自合符将迎¶
　實非也妍醜任呈乎賦一可封(于/)著鑒三貞觀殊放彌¶
　擬滿月卷退静融珠望道聊吟此行躬實愧吾¶
<pb:KR2m0039_WYG_035-11b>¶
　　　閲江寧旂兵曡庚子詩韻¶
　湔過旌功史重(去/聲)光(國初平江南執明福王實豫王之/功戊戌春曽降㫖申雪前愆復還)¶
　(封號配享前勞/太廟以旌)復封陪享偉勲揚祗今江表文風盛憶¶
　昔闗東¶
武徳煌一日備寧聽其弛八旗駐實慮猶長偏安南渡原¶
　堪守即境慆滛惡福王¶
　　按福王監國江寧勢雖危弱然果能念亂圖存卧薪¶
　　嘗膽未嘗不可茍延嵗月如宋南渡之偏安而乃信¶
<pb:KR2m0039_WYG_035-12a>¶
　任馬阮惟聲色是耽以致淪胥莫挽我豫王乗霧渡¶
　江援師悉潰其底滅亡寔自取耳¶
　　賦得春雨如膏¶
甘雨晝兼夜濃雲髙復低如膏真是澤沃隴更滋畦詎¶
止南方被欣酬北省徯(昨劉峩明興何裕城等各奏報/得雨南北先後均霑實堪欣慰)¶
遐思慶優渥近喜得凄迷信已叨盈尺寧惟逮一犁浸¶
秧稲可種結穂麥將齊豈不對時慰惟殷敬日躋陪臣¶
稱解詠遂以命為題(時安南國陪臣黄仲政黎有容阮/&KR1723;在江寧迎覲詢其能詩適甘膏)¶
<pb:KR2m0039_WYG_035-12b>¶
(大霈因以命題/詩亦頗可觀)¶
　　鷄鳴寺口號¶
鷄籠此日換鷄鳴(鷄鳴山舊名鷄籠在江寧/府城東北又名鷄鳴埭)千古何曽¶
有定名調御丈夫破顔笑六朝乆已㡬凡荆¶
　　觀象臺¶
鷄鳴山巔觀象臺元明已来所舊有明至永樂北遷都¶
元主中原實弗乆則此觀象徒虚名挈壺家法無人守¶
惟我¶
<pb:KR2m0039_WYG_035-13a>¶
聖祖巡江寧臨兹即境懐敬授(叶/)爾時扈從多儒臣¶
爰咨有知天文否獨¶
宣光地(李/)載諏論參觜¶
明示其先後(恭閲/丑)　(駐皇祖實錄康熈二十八年二月己/  蹕江寧    幸觀星臺召諸臣問)¶
　(有知天文者否因問掌院學士李光地古觜參今為參/觜其理云何光地奏未曉    上曰以儀器測之參宿)¶
　(至天中確在觜宿之先/觀此足信今之不誤)儀器據實斥空言郭守敬法誠¶
　為醜(法言上又問恒星動否光地奏臣不能知惟新敬/    恒星天亦動但其動㣲耳    上曰郭守)¶
　(儀器不可行於今由不知恒星天動故也自来史志厯/法類空言無實如熒惑退舍之説天象垂戒理則有之)¶
<pb:KR2m0039_WYG_035-13b>¶
　(若果退舍後来以何積算示從上又厯指三垣星座問/光地不能盡舉    上指    官厯厯明晰尚書張玉)¶
　(書圖納等皆欽頌仰窺聰明/天縦非臣等所能    云)江寧合見老人星¶
正闢史稱徴仁夀　　(上又披小星圖指南方近地大星/諭諸臣曰此老人星也光地奏據)¶
　(史傳謂老人星見天下仁夀之徴有隠上曰以/北極度推之江寕合見是星此豈    見也)放勲以¶
　後¶
第一人自愧未能承¶
善誘(藴諸皇祖於天文算法貫徹古今/    書實為萬世法程惜余逮事)　　(御纂數理精/皇祖時年甫)¶
　(十二未獲親承習之訓示至今為愧因/命皇子皇孫軰    兹頗有通曉者)¶
<pb:KR2m0039_WYG_035-14a>¶
　　逰清凉寺¶
何山不清凉而此山獨占五臺亦有之新舊原易勘(江/寧)¶
(清凉山在府城西北上有清凉寺本吳之興教寺也唐/為清凉道塲宋為清凉廣恵寺是清凉之名始於唐也)¶
(至五臺山亦名清凉寰宇記稱五臺山在代州道經以/為紫府山内經以為清凉山又華嚴大疏清凉山即五)¶
(臺山夏無炎暑故曰清凉五峯聳出故曰五臺/云云道蔵釋典均有是山其得名較此為舊云)然湏同¶
幻名久近何湏騐山名既屬幻寺名益觴濫而在兹言¶
兹雲林喜蒼淡静室小憇坐藉用消塵念¶
　　朝天宫¶
<pb:KR2m0039_WYG_035-14b>¶
宋時天慶宫朝天明秀易總以居羽流世改地無革然¶
思朝天義盖謂飛雲舄流鈐與擲火欝羅謁有赫天在¶
人人心對越匪朝夕夫豈藉黄冠緑章達心赤¶
　　江寧行宫八詠¶
　　　勤政堂¶
　　　前殿三楹為咨政覲接之所御苑山荘之以勤¶
　　　政題額者甚多兹時巡莅止亦以是顔之於展¶
　　　義尤協¶
<pb:KR2m0039_WYG_035-15a>¶
祖訓由來勤政先在宫時邁總應然深居肯祗搆清詠引¶
　見除官取衆便(昨駐蹕江寧凡江省地方文武員弁有/應行遷授赴京引見者即就近命行在)¶
　(吏兵二部帶領引見以/免其長途往返之勞)¶
　　　　鑑古齋¶
　　　　在勤政堂後庭中海棠四本扶踈古致憇息之¶
　　　　餘睪然逺念不勝殷鑒之思焉¶
　事當鑑古亦其然即境題齋敢不蘉豈必六朝舉往蹟¶
　近看明代此興亡(洪武興於此福王滅於/此天命無常吁可畏也)¶
<pb:KR2m0039_WYG_035-15b>¶
　　　　鏡中亭¶
　　　　斯亭峙水中央南北接以曲折畧彴澄光漾影¶
　　　　宛然在鏡中行也¶
　緑水中亭號鏡中旃摩弗藉照恒空妍&KR0896;自取都無我¶
　此是人間最大公¶
　　　　彩虹橋¶
　　　　鏡中亭南北邐迤雙橋卧波飲練不啻太白詩¶
　　　　中畫意¶
<pb:KR2m0039_WYG_035-16a>¶
曲折雙橋接水亭朱欄倒暎緑波渟試思何以彩虹號¶
閃影波翻無定形¶
　　　塔影樓¶
　　　池北有樓登眺近逺諸景在目宋熈寧賜名普¶
　　　照寺中鐵塔巋然影落窓牖間因以名之¶
拾級登樓納逺景巍然塔影入樓忩曰空曰色如何判¶
此際惟應萬慮降¶
　　　聽瀑軒¶
<pb:KR2m0039_WYG_035-16b>¶
　　　庭下瀑水潺潺跳珠濺雪聽之儼有匡廬天台¶
　　　之勝正不妨即寓全提爾¶
平地亦復有髙低濺石為聲韻各擕此是八音繁㑹處¶
不齊中自有其齊¶
　　　緑浄榭¶
　　　園東偏虗榭三間周匝琅玕萬箇緑隂入座几¶
　　　榻生凉渭川千畆斯得其槩¶
宻圍敞榭令人逺暫坐翻因意與遲㝡愛琅玕初過雨¶
<pb:KR2m0039_WYG_035-17a>¶
雲棲重拂露珠垂¶
　　　判春室¶
　　　室前芍藥欲開古梅早謝乗春時邁之意固在¶
　　　彼不在此也¶
庭梅結子藥欄開判㫁春風著意催八景往年都頓置¶
七言促就蹕將迴¶
　　江寧旋蹕駐棲霞之作¶
駐蹕三朝諸務成(如引見閲武謁/明陵考士之類)言旋恰值朗新晴未¶
<pb:KR2m0039_WYG_035-17b>¶
能民意初無戀詎可神情略有縈潤野農功過雨好棲¶
霞山景向人迎前斯劇熱今薄冷時節何曾有定衡¶
　　慧居寺再疊乙酉韻¶
輕輿趂曉陽古寺逕知常是日弗多路(是日自棲霞至/龍潭不及三十)¶
(里便途至寳華/山慧居寺一逰)逰山到上方佛居無住處僧食有縁糧¶
却守毘尼律殊非棒喝場以斯勤本分亦可度流光小¶
憇還行館松隂鞭緩揚¶
　　留京王大臣飛報得五代元孫之喜詩以誌意¶
<pb:KR2m0039_WYG_035-18a>¶
　飛章報喜達行軒(十二日駐蹕龍潭行館留京王大臣/等由六百里馳報本月初八日皇曽)¶
　(孫奕純慶得皇元/孫之喜具摺稱賀)歡動中朝及外藩(予得五世元孫實/自古帝王罕有之)¶
　(盛事一時扈從王公大臣及外藩䝉古王公等/下逮官員人役聞之無不額手歡忭同聲頌慶)曾以古¶
　稀數(上/聲)六帝何期今復抱元孫百男周室非五代三祝¶
　堯封是一言耄耋人多兹鮮(上/聲)遇(世之登耄耋者甚多/而五代一堂則所鮮)¶
　(覯予今年古稀有四已得五代元孫實為我國家萬禩/雲礽之慶    上蒼眷佑如此優渥予惟日益孜孜勤)¶
　(政愛民以/期仰副耳)獲兹惟益凛¶
天㤙¶
<pb:KR2m0039_WYG_035-18b>¶
　　　渡江至金山¶
　金陵巡蹕迴金山行館駐往還纔月餘韶光暗中度落¶
　地有紅英依巖多綠樹流隂迅若斯陶侃語弗誤然自¶
　太古来江天宛如故¶
　　　過江至天寧寺行宫即事書懐¶
　問夜金山曙景鋪陽候静稳渡江艫老攀㓜戀憐誠有¶
　聖水靈巖躭本無瞥眼風光逾一月厪心民物永三吴¶
　南巡六度禮斯蕆佑謝¶
<pb:KR2m0039_WYG_035-19a>¶
神明敬感俱¶
　　　迴蹕於大觀堂得句¶
　觀我觀民義早申(朱註釋觀之九五謂不但觀身之得/失又當觀民徳之善否是分為二矣)¶
　(余意九五為君象君與民原一體民之治亂係君之得/失休戚本相闗未有民失其生而君得安其生者詳見)¶
　(昨題大觀/堂詩按語)今觀迴蹕以南巡風恬浪静渡靈瀆緑重紅¶
　稀尚閏春北省幸霑膏澤遍(連日留京王大臣及直𨽻/山東河南各督撫俱陸續)¶
　(奏報得雨深透/至盈尺不等)元孫適獲喜音新(昨留京王大臣馳報/皇曽孫奕純得五代)¶
　(元孫之喜因/賜名曰載錫)斯来未負時巡義自審惟增勵悚寅¶
<pb:KR2m0039_WYG_035-19b>¶
　　　再逰平山堂¶
　舟依栁岸行行近輿指松巖欵欵登䇿馬而今慙略少¶
　觀民於昔倍為増幽探適遇其何戀拙速由来我所能¶
　笑指緑疇麥芃處是前度為(去/聲)爾愁曽(昨過維揚正在/望雨此時迴蹕)¶
　(則雨已透足麥疇芃/蔚比前此大改觀矣)¶
　　　過金灣六閘書事¶
　書事已詳庚子時(壬午南巡時親臨髙堰酌定視山旴/五壩水誌預開清口東西二壩以洩)¶
　(湖水為釡底抽薪之計其五壩封/土不令輕拆詳見庚子書事詩)總因民瘼剔疏施定¶
<pb:KR2m0039_WYG_035-20a>¶
　其水誌於清口免以潦侵及下陂(清口水誌既定五壩/不令輕拆自壬午以)¶
　(後下河得免水患連/穫豐收職此之故)戊戍竟仍開五壩其秋幸早穫如¶
　茨(戊戍年因儀封决口黄水由淮入洪澤湖宣洩不及/不得已始啟山旴五壩歸之髙寳諸湖又以次開南)¶
　(闗車邏諸壩歸之下河幸其時下河早禾已收晚禾補/種無多未成大灾然可一不可再惟䖍祝  神佑永保)¶
　(安瀾堅閉五壩及此/南闗等壩為長䇿耳)雖然可一不可再䖍祝安瀾後莫¶
　為¶
　　　過車邏壩¶
　丑年黄北决洪澤復流㣲(辛丑秋河决北岸之青龍岡漫/水經由東省金鄉魚臺等三處)¶
<pb:KR2m0039_WYG_035-20b>¶
　(數百里間蕩漾澄清至南陽昭陽㣲山三湖即係清水/下注邳宿桃清運河出楊荘口門歸海并将駱馬湖牐)¶
　(壩開放由劉老澗下注六塘河歸海又開㣲山湖下之/顧家荘等引渠分洩盛漲恰值洪澤湖水勢平稳得保)¶
　(安恬五壩連年封閉/故下河秋穫屢豐)五壩嵗連固下河秋穫肥未能胥¶
　績底益用慎民依救弊補偏耳孜孜勅萬㡬¶
　　　洪澤湖六依¶
皇祖詩韻¶
　髙堰培髙並補虚甎教易石命為徐(庚子南巡迴蹕渡/黄臨視髙堰及清)¶
　(口東西壩工據薩載請将三堡六堡等處卑矮甎工加/髙余以甎工不若石工經乆因命再行確核不惜帑費)¶
<pb:KR2m0039_WYG_035-21a>¶
　(一例改建石工逐叚分年修築以期永逺安瀾嗣據薩/載奏先将急修各工於四十六年春間辦竣其次修緩)¶
　(修各工亦於四十八年五月通工一律完竣共/用工料銀三十三萬餘兩次苐徐修石工胥蕆)今来厯¶
　閲工胥蕆慶慰吾民㣲禹魚¶
　　　閲接築髙堰隄工¶
　甎工不若石工堅改築曽教庚子年(庚子南巡迴蹕閲/髙家堰工據薩載)¶
　(請将三堡六堡等卑矮甎工加髙余以甎工不若石工/經乆因命改建石工不惜多費帑金分年修築以資鞏)¶
　(固兹一律加髙培厚改築完整既以衛民/兼因代賑瀕河州縣庶冀永逺安瀾云)培厚加髙一¶
　律鞏衛民代賑兩謀全亦云救弊補偏耳恒念有孚勿¶
<pb:KR2m0039_WYG_035-21b>¶
　問焉(易益卦有孚惠心勿問元吉向嘗釋勿問謂加惠/於民不問其感徳與弗感徳以視厯来釋經者謂)¶
　(加惠於民不問可知為/元吉之解較為切實)固堰可重隄不可當年¶
聖訓實昭然¶
　　按髙家堰為黄淮闗鍵淮揚各府藉資保障恭閲¶
皇祖實錄康熈三十一年十一月工部議覆靳輔髙家堰¶
　　加築小隄一疏¶
皇祖諭曰承受洪澤湖大水全惟髙家堰是頼將髙家堰¶
　　之堤築之使其益堅則可其外築一小堤有何益哉¶
<pb:KR2m0039_WYG_035-22a>¶
　　倘髙家堰之隄衝决則一小隄能禦之乎此皆靳輔¶
　　執其向時意見而行之也先是二十六年靳輔請於¶
　　髙家堰外另築重隄¶
特命廷臣㑹同地方大吏履勘又下九卿詳議罷其事兹¶
　　復請加築小隄仍即曩時重隄之見膠執於中是以¶
聖訓委曲申諭祗宜固髙堰捍障淮湖不宜加築重隄也¶
　　繼復¶
命大學士張玊書刑部尚書圖訥二人察視加修髙家堰¶
<pb:KR2m0039_WYG_035-22b>¶
　　工以期永逺堅固雍正八年¶
皇考以治河之道必湏保固髙堰隄工使清水力能敵黄¶
　　發户部帑金一百萬兩将隄工險要單薄處加修石¶
　　工為永逺之計余昨庚子南巡飭督臣薩載将三堡¶
　　六堡舊有甎工改石補髙培厚凡皆推闡¶
聖謨厯巡指示堅築髙堰之¶
訓諭以期金隄鞏固淮揚數郡得保安全因閲髙堰接築¶
　　隄工謹識如右¶
<pb:KR2m0039_WYG_035-23a>¶
　　　六依¶
皇祖閲河隄詩韻¶
　戌子丑三次(戊戌秋河决儀封南岸之時和驛至庚子/春合龍是年夏又决睢寧之郭家渡至秋)¶
　(合龍辛丑秋又决儀/封北岸之青龍岡)殷憂切在宫詳籌新路徙(豫省青/龍岡屢)¶
　(經堵築功敗垂成因降㫖詢問大學士阿桂等於上㳺/南岸相度形勢為改絃更張之計據奏履勘得上㳺蘭)¶
　(陽三堡至商邱七堡一帶南岸添築大隄内開引渠俾/大溜由此掣歸故道入海等語隨勅大學士九卿等詳)¶
　(議僉同降/㫖允行)逺遣本源窮(壬寅春因青龍岡合龍未就命/乾清門侍衛阿彌達告祭  河)¶
　(神務窮河源據奏窮至星宿海西南三百餘里得一河/名阿勒坦郭勒䝉古語為金河其西有巨石名阿勒坦)¶
<pb:KR2m0039_WYG_035-23b>¶
　(噶達素齊老䝉古語為北極石其上為天池流泉/百道皆作金色入阿勒坦郭勒實黄河真源也)幸底¶
　蘭陽績(癸丑春開放蘭陽引河據大學士阿桂奏報三/月初一日開放引河奔騰掣溜十三日辰刻舊)¶
　(河斷流十四日金門合龍棄北取南/一舉蔵工實荷    天佑  神助也)兼資海口通(自癸/夘春)¶
　(開放新河大溜東注直達海口一律深通盖縁前嵗黄/水漫口時由山東金鄉魚臺一帶漫注㣲山湖入運至)¶
　(清黄交滙以下節次澄清歸海均係清/水是以比較往年冲刷寛深尤為暢順)河臣朂敬慎毋¶
　恃此成功¶
　　　陶莊¶
　　河神廟瞻禮¶
<pb:KR2m0039_WYG_035-24a>¶
庚子儀封壩合龍¶
顯佑殊(儀封自戊戍决口至庚子南巡渡黄時尚未合/龍二月初十日展謁陶荘  河神廟䖍誠祈禱)¶
(十一日儀封兩壩即自行合龍不三四刻立見㫁流/實由  河神顯佑非人力所能到詳見庚子河復記)蘭¶
陽癸夘口故道順流趨(青龍岡自辛丑决口亦乆未合/龍因命大學士阿桂履勘上㳺)¶
(於蘭陽商邱一帶添築大隄内開引渠掣溜歸故道/入海癸夘三月開放引河一舉蕆工又賴  神助也)彼¶
此胥¶
神貺䖍誠謁¶
廟模北坍㑹清逺(昨冬據薩載奏黄流形勢於郭家堂/老灘正在挑挖引渠間仰邀  神佑)¶
<pb:KR2m0039_WYG_035-24b>¶
(乘勢塌寛全河大溜北向取直歸中自係善機因傳諭/該督及河臣等於南北河灘嚴禁私築隄堰致礙水道)¶
(俾河流暢順民/生均資利益)昭事益欽吾¶
　　過宿遷縣¶
春仲此度鑾潤野較齊好(二月間毓竒迎鑾北上奏途/次桃源清河等處得雨入土)¶
(四五/六寸)以近清(河/)桃(源/)界雨雪已霑早(宿遷與清河桃源/境壌相近春仲曽)¶
(獲畧霑/雨雪)夏初斯旋蹕未能副望飽南膏弗及兹(三月&KR1354;/三四等)¶
(日浙省甘霖大霈甚為透足薩載亦奏報蘇常江揚等/府及上江之太平鳯頴各属均於十四五六等日先後)¶
(得雨而宿遷一帶以/近北未獲優霑渥澤)北澤又離杳(昨據明興奏山東各/府属於閏三月初四)¶
<pb:KR2m0039_WYG_035-25a>¶
　(五日均得雨深透而此地/偏南又未及一律霑被)舟行及水路揚塵猶浩浩陸¶
　地自旱乾緑苗将近槁切切為(去/聲)望雨中心惄如𢷬一¶
　隅有民人刻豈忘懐保¶
　　　安瀾¶
　　龍王廟四曡舊作韻¶
　子丑寅之嵗連年三决河(庚子春時和驛决口甫合龍/是年夏秋又决郭家渡張家)¶
　(油房堵合後辛丑秋又决青龍/岡閲壬寅至癸夘春始合龍)潰南輕下壑(時和驛郭/家渡張家)¶
　(油房均在南岸其漫水由賈魯舊河一/帶下注雖於田廬不無淹浸其患尚輕)奪北重停渦(辛/丑)¶
<pb:KR2m0039_WYG_035-25b>¶
　(所决之青龍岡乃在北岸恐水積沙停慮淤㣲山等湖/並致奪運闗係更重屢經堵築功敗垂成幸開蘭陽引)¶
　(河始得/底績云)幸得蘭陽引稍紓瓠子歌總縁叨惠貺謹以謝¶
　經過¶
祖¶
考胥勤是覲揚當若何¶
奎文昭殿額(廟懸書額皇/考御)¶
　永佑願安波¶
　　　賜河東總河蘭第錫¶
<pb:KR2m0039_WYG_035-26a>¶
永定分司久素知慎且勤河東擢開府川奠冀成勲初¶
任原厪念所為果出羣(蘭第錫由永定河道擢為河東/總河因初任尚屬厪念到任後)¶
(據陳修防事宜及奏請畫定隄旁餘地種栁䕶根並申/禁近隄取土各條所奏竟有定見大慰朕懐因傳諭明)¶
(興何裕城飭屬協/同妥辦以收實效)益當志黽勉副望俾予欣¶
　　過伊河入運口¶
丁丑開伊河其勢尚未暢辛丑河北决洪波三湖放(辛/丑)¶
(青龍崗漫口之水由金鄉魚/臺下注南陽昭陽㣲山三湖)㣲山居下㳺浩瀚愁到漾¶
因大疏伊河冀洩㴞天漲(㣲山又居三湖下㳺滙為巨/漫其尾閭一由荆山橋河入)¶
<pb:KR2m0039_WYG_035-26b>¶
(運一由韓荘牐入運辛丑嵗因湖水盛漲開此伊家河/長六十九里由韓荘牐下洩入運前嵗壬寅因厯時既)¶
(乆從前開挑時山根砂礓未能如式必須大加挑深方/資利益因命袁守侗先同何裕城㑹勘並命大學士阿)¶
(桂再行覆勘籌定興工大加開挑于十二/月工竣比前更覺深寛湖水得暢達入海)終屬補偏䇿¶
亟力闢砂礓(叶/)幸今河復古運道原無恙過斯有餘惕¶
愧我無一當¶
　　栁泉¶
登陸至徐州長途逾百里大吏欲節勞中途行館起此¶
畨重南巡禁工作有旨諸凡命依舊新營祇此耳然亦¶
<pb:KR2m0039_WYG_035-27a>¶
有軒堂有山復有水信宿之所費中人十弗止遐憶漢¶
文言惟増恧而已¶
　　荆山橋¶
丁丑過荆橋河過沙淤去路細(荆山橋東接邳睢西連/豐沛長三里許乾隆丙)¶
(寅年發帑重修至丁夘年告成丁丑南巡經過時因丙/子秋河决孫家集黄水經此入海橋洞一百五十九孔)¶
(不足分洩其時水過沙停/橋孔半多淤澱去路遂微)壬午過荆橋幸因無事麥浪¶
翠(壬午南巡時以劉統勲所築河北孤山新土隄成湖/河之水由孤山茶城等處經橋下東入運河幸獲無)¶
(事是以過荆山橋詩有漲波未至/春膏足且喜農民獲麥歌之句)乙酉過荆橋督責去沙¶
<pb:KR2m0039_WYG_035-27b>¶
沙近積(黄河至徐州而窄河員毎持束急易漲之説聼/漫水洩歸荆山橋以故河多淤埂㣲湖趨下之)¶
(勢不暢茂寅夏遣劉統勲相度議築河北孤山新土隄/黄流乃不旁溢湖水亦暢消無阻甲申春撫臣崔應階)¶
(請濬荆山橋乃命兆恵前来㑹勘添建新牐使湖水暢/流入運其䟽濬荆山橋本為去沙漲計而工員圖省力)¶
(沙弗逺運積兩傍㡬與橋欄齊民因種麥田占河身至/十分之六彼時即不以為然有橋建茍非虚河疏功乃)¶
(捐二者必居一吾心實未安/之句詳見乙酉荆山橋記)占河十六同不疏仍以穫¶
麥陳大吏前年㣲湖漲水多長橋疏洩猶未利乃及潘¶
張兩引河歸黄聊救燃眉計(辛丑青龍崗漫口黄水下/注由城武金鄉魚臺等處)¶
(蕩漾澄清滙歸三湖入蘭家山由金山橋下注其時疏/洩猶未暢利因命薩載等廣籌去路開挑潘家荘張家)¶
<pb:KR2m0039_WYG_035-28a>¶
(荘等引河分洩入黄又啟放駝車壩栁園頭一帶牐壩/由漣河六塘河宣洩入海是以癸夘合龍後積水易消)¶
(然又恐分洩太過復将臨湖各牐壩次苐堵閉收蓄水/勢以濟重運几此皆隨時酌劑不惜帑項相機補救然)¶
(終無一勞永/逸之計也)即今河復此無藉更恐洩多謀堵閉荆山¶
過水仍如前酌劑相機豈惜費終乏一勞永逸䇿蒿目¶
平成祗心愧¶
　　題黄樓五曡蘇東坡韻¶
庚子寄題當吟説未至徐州舟竟發其年因未值閏月¶
迴途期廹槳盪滑(庚子南巡未至徐州以其年無閏計/程至五月初九日始迴蹕至京)¶
<pb:KR2m0039_WYG_035-28b>¶
(北郊及廷試諸大典為期已廹不及/親臨有寄題黄樓四曡蘇軾韻之作)徒遣重臣馳勘踏¶
王事豈惜勞靴韈(是年命大學士阿桂總督薩載同勘/陶荘黄河及雲梯闗外入海情形又)¶
(命尚書嵇璜同薩載/勘徐州應添石工)周家荘至韓家山一律石工禦嗋¶
呷(自周家荘石工起至韓家山靈神廟一帶凡四百三/十丈地當徐城上逰久擬一律接築石工至是不可)¶
(再緩因命嵇璜薩載等前往履勘/興工以期永保安瀾不惜帑費也)南北兩岸為次第乗¶
河未復興鍫鍤(丁丑壬午乙酉三次南巡均至徐城閲/視其河南岸既添甃石隄而北岸土隄)¶
(自大孤山至蘇山則戊寅夏命劉統勲相度議築者兹/庚子改築之韓家山石工四百三十丈據勘佑砌石十)¶
(七層其接連山脚之二十丈地勢較髙砌石十二層共/佔需銀九萬二千餘兩即令薩載等核實辦料次第接)¶
<pb:KR2m0039_WYG_035-29a>¶
(築已於壬寅/年大工告竣)壬寅大工已告成萬户安眠免驚殺今年¶
通閏有餘暇紆蹕重来叩龍刹况幸癸卯復故道商賈¶
往來鳴榔軋河南咫尺即徐城城上飛樓埤堄壓下臨¶
無地水流滔平眺有屏山層齾玉局險韻凡五曡拙速¶
篆&KR0196;消睡鴨詩成依例仍勒壁頗喜文光騰煜霅¶
　　題雲龍山行館¶
庚子徐州實未臨閲隄此重(去/聲)舊途尋並山接築曾差¶
㸔(庚子南巡未至徐州因遣嵇璜薩載查勘周家荘至/韓家山接築石工四百三十丈一律修整于壬寅年)¶
<pb:KR2m0039_WYG_035-29b>¶
(已告/工竣)易石蕆工此慰心别館雲龍憶昔駐大彭風物入¶
新吟拈毫㑹意於何是一瞬廿年仍碧岑¶
　　試衣亭四曡蘇東坡韻¶
欲解衣乎欲着衣猜東坡意立晴暉爾時行志未能也¶
相共山人(謂張/天驥)羡鶴飛¶
　　題放鶴亭¶
處士浙放鶴(林/逋)率欲視如子山人徐放鶴(張天/驥)未定以¶
何擬率欲有為法未定無為㫖以是相等度此似勝乎¶
<pb:KR2m0039_WYG_035-30a>¶
彼重儓笑山荘(避暑山荘亦有放鶴亭故乙酉題雲龍/山放鶴亭詩有我亦山荘聊仿作祗虞)¶
(貽笑彼胎/仙之句)更不如林耳¶
　　大士巖¶
招提恒有廢興時廢則蕭條興陸離大士如如巖畔坐¶
廢興一切付無知¶
　　黄茅崗¶
同於生物殊於所(櫽括東坡答/張山人書)白葦黄茅荒瘠宜笑傲¶
崗頭千古韻此情寧許俗人知¶
<pb:KR2m0039_WYG_035-30b>¶
　　栁泉行宫八景¶
　　　春靄堂¶
昨朝甫到頗無暇今日言旋適有閒逰目拈毫詠諸景¶
一堂春靄接卿班(是堂為行宫前殿駐蹕批摺向軍機/大臣發㫖及宣召地方大吏咨詢政)¶
(務之後方一/逰目諸景也)¶
　　　怡神室¶
樸楹五架額怡神(即寝/室也)宵養於斯契静因曰静於斯能¶
静否片時念及萬方民¶
<pb:KR2m0039_WYG_035-31a>¶
　　　知依齋¶
所其無逸在知依行館幽閒首夏時親切民情盈蹕路¶
足衣食否為思之¶
　　　水樂庭¶
東陽未至杭纔至(東陽杭州均有水樂洞東陽非蹕途/所經杭郡水樂洞則甫在杭州經臨)¶
(題/詠)水樂於斯又聼聲謾擬蘇詩舉再三(去/聲)世間何事匪¶
虚名¶
　　　鳴翠亭¶
<pb:KR2m0039_WYG_035-31b>¶
翠流於目鳴聞耳目色由来即耳聲悟得色聲本無著¶
翠兮何不可為鳴¶
　　　含漪館¶
澄鏡溶溶繞砌墀㣲風不動亦含漪設如畫舫相比擬¶
若水民情亦可思¶
　　　俯緑墅¶
栁泉名以因多栁繞墅更多泉水披一緑雖然分上下¶
巧㸔聨接有長絲¶
<pb:KR2m0039_WYG_035-32a>¶
　　　　漾影橋¶
　月様横橋鏡様溪假山斷續接長隄俯㸔影漾團圞處¶
　七寳廣寒中覔題¶
　　　命彭元瑞曹文埴檢四庫全書古来見元孫者有¶
　　　　幾據奏自唐迄明凡六人詩以誌事¶
　五世元孫膝上珍(子為膝下至若元孫/反當抱之膝上矣)檢兹有幾命儒¶
　臣奏來詳悉翻四庫特出禎祥得六人(四庫全書載唐/錢朗宋張燾元)¶
　(吴宗元明羅恢歸璿文徴明/六人皆以耆夀得見元孫)恰彼古稀帝同數(庚子年/届古稀)¶
<pb:KR2m0039_WYG_035-32b>¶
　(因查自三代以下帝王年逾七十者漢武帝梁髙祖唐/明皇宋髙祖元世祖明太祖凡六帝然六帝皆未親見)¶
　(元孫/也)嬴其家慶我饒臻如斯¶
天貺叨駢曡忍不勅㡬心愛民¶
　　昨因慶得五世元孫命彭元瑞曹文埴檢閲四庫全¶
　　書自古以耆夀得見元孫者凡㡬人兹據奏三代以¶
　　上不可考秦漢以後隨以前未有其人惟山堂肆考¶
　　載唐錢朗南昌人仕唐官光禄大夫元孫數人皆以明¶
　　經為縣宰年一百七十餘嵗又周必大平園續藁載¶
<pb:KR2m0039_WYG_035-33a>¶
　　　宋張燾饒州人孝宗時叅知政事年七十五見元孫¶
　　　一人又宋濓潛溪集載元吳宗元紹興人不仕年八十¶
　　　八及見元孫舉觴為夀抱置膝上望者謂神仙中人¶
　　　又明文衡載明羅恢吉安人永樂時官國子監博士¶
　　　年八十二見元孫一人又明歸璿常熟人即歸有光¶
　　　之髙祖見有光集璿有髙元嘉慶堂顧九和為之記¶
　　　又明文徴明甫田集載戊午元旦詩有百嵗㡬人登¶
　　　耄耋一身五世見曾元之句考徴明年九十有元孫¶
<pb:KR2m0039_WYG_035-33b>¶
　　　二人等語臣庶以耆夀得元孫者僅止六人帝王中¶
　　　臻斯盛者尤未之前聞余叨膺¶
天貺嘉慶駢蕃若此惟有益深乾惕勅幾愛民以冀仰答¶
昊蒼純佑耳¶
　　　　㣲山湖¶
　辛丑河决北事較决南巨金(鄉/)魚(臺/)雖停沙清水艱他¶
　去三湖以次漲㣲山下流所(辛丑青龍崗漫口之水滙㣲山/歸南陽昭陽㣲山三湖而)¶
　(湖尤居下流為衆水所歸汪/洋浩瀚與運河連為一片)宵旰勅大吏亟力籌洩路¶
<pb:KR2m0039_WYG_035-34a>¶
(叶查辛丑壬寅因青龍崗漫口屢築未成降㫖命薩載/等  勘亟籌去路嗣據奏漫水由㣲山湖下注邳宿挑)¶
(清運河出楊荘口門歸海将駱馬湖竹簍牐先行開放/其餘各牐壩次苐啟放洩水由劉老澗下注六塘河歸)¶
(海并開挑㣲山湖下之顧家荘等引渠分洩水勢/為一時權宜補救之計幸而運道河湖得保無虞)然猶¶
異常盛丈深難計數(下㳺去路雖多而来源本大湖水/猶異常盛漲測量深二丈三四五)¶
(尺不/等)漕船有失事哀哉運丁苦沛縣竟頺城吾民受悽¶
楚為之切憂煎不靳賑恤普昨嵗幸河復微湖潦消屢¶
(上年漫口未合河湖水勢相連漕船行走有被沉溺之/事曽降㫖将應賠米石全行豁免以示體恤至沛豐等)¶
(縣及山東之金鄉魚臺被淹最重而沛縣城垣竟致頽/圮莭&KR0052;降旨撫恤並加恩将被水各州縣給予常賑俾)¶
<pb:KR2m0039_WYG_035-34b>¶
(灾黎不至失所幸昨嵗青龍崗漫口合龍/河復故道積潦漸消居民始獲安堵矣)翻慮消太多¶
濟運漸築堵(自昨嵗三月漫口合龍後㣲山湖水勢陸/續消落至八九月湖水止存一丈二尺五)¶
(寸已符往年定誌又當預為儲蓄因令薩載等将微山/湖尾閭五道引河並運河中河各牐壩及藺家山草壩)¶
(乘時接築堵閉收/蓄水勢以濟重運)縴道以次修(濟寧以南運河兩岸工/程分作四十九叚前據)¶
(明興等奏過白露後堤岸均已涸露現在積料鳩工簽/樁夯土畚鍤雲集在事各委員及夫役等無不歡欣鼓)¶
(舞踴躍從事所有堤岸各工均/一律興修赶辦於春前完竣)往來利行旅乘勢在待¶
時罅苴惟漏補敢言希平成悚慚不遑處¶
　　過沛縣¶
<pb:KR2m0039_WYG_035-35a>¶
我過沛縣境不見沛縣城移城向西北髙處謀久恒實¶
因壬寅潦追憶心猶怦河决青龍崗一片水鋪平埤堄¶
為之湮老㓜為之驚嗟嗟我赤子忍弗救其生蠲租豈¶
待言賑饑繾遥情那論極次貧踰年周濟増(沛縣自辛/丑九月猝)¶
(被豫省漫口之水下注将䕶城堤冲塌水由東北直入/沛縣壬寅八月又因風大水湧城墻及衙署民房悉皆)¶
(坍塌莭經降㫖撫綏并加㤙常予賑恤至合龍後復降/㫖展賑至癸卯六月又以該縣及銅山豐邳等州縣并)¶
(山東之金郷魚臺濟寧等處低地未能全/涸復降㫖再行普展賑五個月以資接濟)即今河雖復¶
涸地已可耕慮其乏顆粒借種(上/聲)資經營(沛縣等低窪/地方除展賑)¶
<pb:KR2m0039_WYG_035-35b>¶
(外其灾分稍輕地畆并諭令該督/撫等酌借籽種俾得趕種春麥)舊城地本窪移建就¶
髙坪(沛縣舊城地本低窪難以修復前經諭令薩載于/沛縣境内各鄉履勘髙地移建城垣嗣據奏履勘)¶
(得該縣西南三十里之戚山地勢較髙五六尺且南有/縷水隄北有太行隄東臨叠路三面攔截可期永無水)¶
(患該處舊有村荘即為南闗形勢亦甚聫絡因飭尅期/發帑委員分叚承修責成道府催督於昨嵗修建完整)¶
(閭閻安堵士/民同聲歡忭)老㓜來謝恩幸少鳩鵠形痛定思事前憐¶
之慙愧并¶
　　運河¶
自從辛丑河北决踊愁為害無底止三湖雖未受沙淤¶
<pb:KR2m0039_WYG_035-36a>¶
(辛丑青龍崗河决北岸即慮淤湖阻運深以為憂不啻/三咨五詢莭據河東縂河及山東巡撫奏報大溜由金)¶
(鄉魚臺下注蕩漾數百里漸次澄清至南陽昭陽㣲山/三湖即係清水歸邳宿桃清運河出楊荘口門入海三)¶
(湖運河皆/未受沙淤)澄剰清流盡歸爾㣲山湖更居下㳺與運連¶
成一片矣兩岸縴道及牐壩多半弗見見惟水以此亟¶
求疏洩法不遺餘力不惜費(叶陽㣲山湖地勢更在南陽/昭  下㳺清流灌注與中運)¶
(河連為一片縴道半沒水中雖微山湖尾閭於丁丑年/開伊家河一道長六十九里由韓荘牐下宣洩入運但)¶
(開挑時山根沙礓未能净盡因命袁守侗何裕城等㑹/勘並命大學士阿桂覆勘比前加挑寛深俾湖水得暢)¶
(達入運而運河東之駱馬湖竹簍等牐壩多籌去路由/劉老澗下注六塘河歸海更開挑㣲山湖下之顧家荘)¶
<pb:KR2m0039_WYG_035-36b>¶
(等引渠俾分洩入舊黄河凡/所以洩㣲湖之漲籌畫無遺)徼幸昨年河復故(青龍崗/乆未合)¶
(龍因于蘭陽商邱一帶另挑引河至癸夘三月開放十/四日金門合龍河復故道兩載憂勤幸得一舉蕆事)¶
微湖下流去如駛舊誌蓄水丈二尺後存丈三多無幾¶
因之陸續兩岸露牐壩次苐工興起本殊民修及官修¶
亦是從來例如此災餘民力那能兹一概發帑官修耳¶
(昨夏命大學士阿桂等勘估自濟寧至韓荘三百餘里/隄工五萬三千餘丈民堰五萬五千八百餘丈分别估)¶
(修其民堰因此次被災較重概發官帑修理以甦民困/其韓荘大石工并上下牐座橋壩涵洞裏頭等工亦俱)¶
(勘修復于大石工外估築臨湖圈壩以便興築統計各/工需銀五十五萬六千零嗣據蘭第錫奏原派工四十)¶
<pb:KR2m0039_WYG_035-37a>¶
(九叚除先修十五叚外其餘均于去年八月普修趕辦/又據薩載等奏去嵗夏秋以来各湖消水最速㣲山湖)¶
(現深一丈三尺較定誌應收之一丈二尺所多無㡬又/不可不早為儲蓄因查二十二年孫家集漫口合龍後)¶
(積水至兩年始行消盡此次以廣籌去路是以積水易/消今又恐分洩太過無以濟運因将各牐壩次苐堵閉)¶
(收蓄水勢以濟重運兹来舟行稳順縴/道隄岸修復如故益信事在人為也)兹來縴道原如¶
故安福(艫/名)中行平如砥却憶丁丑决孫集積水兩年始¶
消彼斯乃積多消反速事在人為本至理¶
　　命議叙薩載李奉翰蘭第錫何裕城明興等詩以¶
　　　誌事¶
<pb:KR2m0039_WYG_035-37b>¶
辛丑河北决踴懼為運患幸而沙漸停(辛丑河决豫省/北岸之青龍崗)¶
(黄水下注經由東省金鄉魚臺等處蕩漾/停淤水色幸巳澄清運河免受淤墊之患)清水三湖漫¶
(漫口之水滙歸南陽昭陽微山三湖/者均属清水是以湖身亦不致淤淺)微湖居下㳺洪流¶
實浩汗堤堰那能禦與運連成片癸邜河復故疏剔督¶
籌辦所幸去路多消&KR0826;施工便濟寧至黄林兩岸工分¶
叚(微山湖在南陽昭陽湖之下㳺漫水灌注與運河連/為一片縴道半沒水中黄河一復故道即命袁守侗)¶
(何裕城等㑹勘伊家河加挑寛深俾河水暢達入運復/命薩載李奉翰等籌勘去路将微山湖下㳺之顧家荘)¶
(引渠開挑寛深及駱馬湖各牐壩次第啟放分洩湖河/水勢俾運河兩岸得以迅速興工薩載李奉翰之功亦)¶
<pb:KR2m0039_WYG_035-38a>¶
　(不可冺復命大學士阿桂勘估自濟寧至黄林荘共重/修官堤五萬餘丈官修民埝一萬四千五百餘丈并牐)¶
　(座橋壩涵洞等工分叚𣲖員購料僱夫優給價值即以/代賑自上年四月至本年閏三月一律完竣實用銀五)¶
　(十三萬九千餘兩運道頓復舊觀兹御經&KR0052;過兩岸及/縴道橋牐壩座俱各堅實鞏固漕運民船均資利濟其)¶
　(督工則蘭第錫何裕城明興董率有方在事人員/亦能奮勉出力因降㫖交部分别議叙以示優奨)堤埝¶
　及牐壩次第胥修建和雇弗惜帑代賑功倍半何期一¶
　年中運道復舊觀御舟兹經過如昔牽長縴不惟利漕¶
　艘行旅普稱便勤哉大小吏優叙酬劬倦慙無安晏䇿¶
　遑惜籌宵旰一勞盡我心永逸祈¶
<pb:KR2m0039_WYG_035-38b>¶
天眷¶
　　　乘輿過濟寧州¶
　清曉乘輿弗䇿驄古稀遵養合知崇家絃户誦文風蔚¶
　㓜挈老扶物象融百嵗熈和非易致萬民親愛不期同¶
　那堪迴首思辛丑(辛丑秋河决豫省青龍岡漫水經由/東省之曹單城武金鄉魚臺濟寧等)¶
　(處思及城池民居岌岌乎殆幸昨春河復今覧/閭閻無恙且涸出地畆轉為膏壤實出意外也)幸矣斯¶
　邦尚惕𠂻¶
　　　登太白樓四曡舊作韻¶
<pb:KR2m0039_WYG_035-39a>¶
　綪筏旃旌入郭闉青蓮遺跡向傳真千年佳話留詩酒¶
　一代名流稱(去/聲)主賔亭北早應賦雲想(謂李/太白)池南近可¶
　和(去/聲)檐巡(謂杜子美祠/在城南池)求賢欲以贊實政此際無資若¶
　輩人¶
　　　南池襍詠¶
　適纔太白試登樓咫尺南池可罷不一入門心生敬慕¶
　碑亭因是¶
聖文留(康熈乙丑年建碑亭于此/恭勒    皇祖閱河隄詩)¶
<pb:KR2m0039_WYG_035-39b>¶
　㡬株古樹䕶澄池池畔三間老杜祠便弗叩還應下拜¶
　此人詩合是吾師¶
　李杜由來伯仲行吾云旗鼓異相當應知學杜克念聖¶
　學李防其罔念狂¶
　　　謁分水¶
　　龍王廟¶
　地脊原來南北分老人能識果超羣(分水人皆知為白/衣老人之力而不)¶
　(知分流濟運乃因地脊自然形/勢人不能識老人特能識之耳)水村斯藉䟽宣夥河復¶
<pb:KR2m0039_WYG_035-40a>¶
何須議論紛(前嵗韓鑅于戴村壩上建挑水壩三道挑/溜南趨以洩水勢經工部侍郎徳成奏駁)¶
(嗣何裕城復請于戴村壩改建牐座議論紛如因命大/學士阿桂于豫省河工合龍後親至㑹勘據覆奏牐座)¶
(雖隨時啟閉但沙隨水入即使建牐後南旺嵗修仍未/可停况汶水由塩河歸大清河入海年年開放塩河是)¶
(否能容東平各處民田是否無礙均須逐一詳勘請俟/東省運河堤壩各工告竣經厯汛水一兩次後再行請)¶
(㫖辦理所奏為慎重/修防起見因允所請)天下本無事如此¶
明神頼有佑誠云御舟由是順流下登岸應抒瞻拜勤¶
　　降㫖將明興等奏請捐亷歸還運道工程例外津¶
　　　貼銀兩並准作正開銷詩以誌事¶
<pb:KR2m0039_WYG_035-40b>¶
户口日以滋物價日騰貴(國家承平百數十年户口日/滋順治初年民數一千六十)¶
(餘萬乾隆初年已増至一萬六千餘萬近年乃至二萬/七千餘萬是户口増至二十倍物價日昂理勢自然詳)¶
(見癸夘民/數榖數詩)是即保㤗難可靳官帑費前年河北决堵(塞/口)¶
宣(引/河)䇿籌備和僱與民價征役弗民逮(壬寅年因豫省/青龍崗漫口屢)¶
(堵弗就議開引河經韓鑅等請撥直𨽻山東夫役助工/朕以隣省助夫非便屢經降㫖訓諭停止並令緩至次)¶
(年挑汎完工隨命大學士阿桂前往督辦和/雇本省民夫如期藏事詳見壬寅年助夫詩)然而奏銷¶
時部原有成例增價例應駁乃有捐亷議(堵築漫工及/築隄開渠部)¶
(中原有一定成例前豫省漫工奏銷時據該撫李世傑/奏請酌増夫料價值銀兩分年攤徴朕以為數甚多民)¶
<pb:KR2m0039_WYG_035-41a>¶
(力不無拮据特降恩㫖将應行攤徴銀九百四十五萬/餘兩及上次攤徴未完銀九十四萬餘兩普行豁免兹)¶
(河復之後修理東省運道各工據明興等奏有例價不/敷加用津貼銀五十三萬餘兩請分年捐亷歸欵以免)¶
(按例攤/徵等語)吾豈肯為斯普許官銷賜河復修運道較前本¶
一事兹勘所築工堅整如鱗比田廬實可衛議叙酬勤¶
勩(山東運河隄岸各工御舟經過時見其一律完整辦/理妥速因降㫖将蘭第錫何裕城明興及江省預籌)¶
(宣洩漫水去路之薩載李奉韓等交部議叙並令該/撫查明在事出力人員一體從優議叙以勵勤勞)必¶
有所增價亦准官銷暨(東省運道工程例價不敷銀兩/若按例攤徴固恐民力不給即)¶
(捐亷亦慮辦公竭蹶因降㫖加㤙准其一體/作正開銷以示體恤臣工恵愛黎民之至意)但弗勞萬¶
<pb:KR2m0039_WYG_035-41b>¶
民忍更苦羣吏一二資飯食雖有非大弊(河工官役領/帑辦工藉沾)¶
(餘潤以資飯食在所不免但非有侵蝕/大弊姑置弗問亦不為己甚之意也)聚歛及盗臣傳¶
語吾猶記¶
　　登光嶽樓即事四曡舊作韻¶
九㸃烟中齊一區大圓鏡裏漫分隅觀風遂以停艫舫¶
問景權教履陌衢拾級登來霄漢接憑窓望處近遥鋪¶
載将通志殷勤考光嶽誠斯望嶽無(一統志以望嶽樓/在聊城東北今名)¶
(光嶽樓而東昌府志又稱城東北隅别有望嶽樓兹巡/蹕屢經則光嶽樓在東昌府城中而望嶽樓今實無之)¶
<pb:KR2m0039_WYG_035-42a>¶
　(紀載之不足徴信已詳/見乙酉庚子詩并注)¶
　嶽光原在望中區何必兼思東北隅(舊望嶽樓云在/城東北隅也)漫¶
　憶吴閶饒水郭奚妨齊野厯烟衢以予視本同庭户嫌¶
　彼争為盛設鋪四叠欣成十全什合因閣筆復&KR0435;無¶
　　　無為觀三曡舊作韻¶
　佛寺道家宫(是處為/道觀)胥應致敬崇謁¶
　神匪為(去/聲)獨求雨總因公(東省自閠春得雨後/大田雖種今復望雨)呵䕶閭¶
　閻晏敷宣¶
<pb:KR2m0039_WYG_035-42b>¶
天地功那忘甲午嵗賊燹劇哀鴻(甲午秋夀張逆匪王倫/以邪教倡亂佔踞舊城)¶
　(寺廟民居多被殘毁/此觀亦重經修整者)¶
　　　河間道中作¶
　春初此南巡為之望雪愁夏孟斯北旋復因希雨憂其¶
　間雖霈澤(閠三月初四五等日近畿得雨頗為透足是/以大田得普種齊全但至今晴又逾月待澤)¶
　(復/殷)又隔月餘修禾黍縱吐苗麰麥固失收稚秧廹待潤¶
　遍隴青垂頭邇日纔生雲狂風吹以流西北隂勢重深¶
　冀佳&KR0584;優無過霑二寸(邇日西北雲濃清早甚凉兹據/劉峩胡季堂虞鳴球等奏十三)¶
<pb:KR2m0039_WYG_035-43a>¶
(日申刻新城縣得雨三寸涿州通州武清順義昌平州/等處得雨二寸雖未霑足䆒亦    天澤但此處不成)¶
(分寸仍/為憂之)較此勝一籌何當普甘霖近逺胥䝉庥調幕信¶
無能觀民惟含羞¶
　　喜雨(四月十/八日)¶
自我渡河後望雲愁日深誰期近趙北(是日駐思賢村/明當至趙北口)¶
五寸沐甘霖起槁還蘇秀滌眸真慰心豫齊徐被否(自/午)¶
(至申得雨五寸勢甚綿宻且四望雲氣廣逺山東河南/江蘇等省或同被甘膏因降㫖馳詢該督撫令其迅速)¶
(覆/奏)馳驛問佳音¶
<pb:KR2m0039_WYG_035-43b>¶
　　復雨(四月二/十日)¶
前朝思賢村佳&KR0584;霑五寸今日過趙北廿里土乾坋問¶
以前朝澤稱滋一寸僅為之復增愁傍晚雲生迅作觧¶
殷雷聲傾盆落雨陣急命劚土㸔四寸已逮潤勢自直¶
北來亟盼京畿信¶
　　南巡迴蹕至御園之作¶
六度南巡于邁勤一心惟是為民殷雨雖繼雨仍希望¶
(自閏三月初四五日得透南後復於四月十八二十一等/日連得雨澤蹕途所見禾苗漸次長發但究未透足尚)¶
<pb:KR2m0039_WYG_035-44a>¶
(殷顒/望耳)孫又生孫亦喜欣日月居諸誠過隙園庭莅止迓¶
南薫載咨兒輩其聰聽毋易言遊視記文(今嵗六巡江/浙携諸皇子)¶
(侍行俾視朕躬之克已無欲以及扈從之奉法官吏之/奉公民人之親近有不如此未可言南巡而總不出敬)¶
(見天明理両端詳/  昨所製南巡記)¶
　¶
　¶
　¶
　¶
<pb:KR2m0039_WYG_035-44b>¶
　¶
　¶
　¶
　¶
　¶
　¶
　¶
欽定南巡盛典卷二十三¶
