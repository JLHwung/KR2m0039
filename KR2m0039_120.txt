# -*- mode: mandoku-view; -*-
#+TITLE: 欽定南巡盛典
#+DATE: 2015-08-24 22:52:18.018774
#+PROPERTY: ID KR2m0039
#+PROPERTY: BASEEDITION WYG    
#+PROPERTY: JUAN 卷八十七
<pb:KR2m0039_WYG_120-1a>¶
　欽定四庫全書¶
　欽定南巡盛典卷八十七¶
　　　名勝(江南江寧徐州/)¶
　　　龍潭鎮在句容縣西北八十里龍潭山背倚大江¶
　　　居京口金陵適中之地¶
聖祖仁皇帝南巡恭逢¶
行殿於此大吏重修以駐¶
　清蹕檻前烟樹¶
<pb:KR2m0039_WYG_120-1b>¶
　仗外巖巒蒼翠葱蘢昕夕效靈而獻秀云乾隆辛未¶
　御書額曰勝攬龍蟠曰江聲潭影聫曰岡巒縈繞桑麻¶
　　　富洲渚參差颿槳通又聫曰三茅天際青蓮聳二¶
　　　水雲邊白鷺分庚子¶
　御書聫曰清風明月取無盡山峙川流用不窮¶
　　　寳華山在句容縣北本名華山山寺相傳為寳誌¶
　　　道塲故一名寳華明慈聖太后夢登一山皆蓮花¶
　　　後訪得之因於寺建銅殿秦淮水發源於此有虎¶
<pb:KR2m0039_WYG_120-2a>¶
　　　山觀音洞疊石塔楊栁泉諸勝西峯有龍池一泓¶
　　　入石罅間¶
聖祖南巡¶
勅賜慧居寺¶
　皇上臨幸復蒙¶
　天章叠錫後先輝映洵為千秋盛事¶
　　　棲霞寺在江寧府東北山多藥草可以攝生故名¶
　　　攝山又以重嶺如繖名繖山南齊明僧紹隠此捨¶
<pb:KR2m0039_WYG_120-2b>¶
　　　宅為寺山有三峯中峯屹立東西拱抱寺在中峯¶
　　　之麓唐髙宗製明徴君碑碑隂書棲霞二大字因¶
　　　以名寺左有舍利石墖鐫琢極工隋文帝所建也¶
　　　東通無量殿一泉曰品水殿東有閣翼然曰紫峯¶
　　　循中峯而上有千佛巖齊時隨石勢鑿成千佛旁¶
　　　一石曰紗㡌峯¶
　上賜名玉冠其前平石曰明月臺自紫峯閣循澗而上¶
　　　渡春雨橋即白鹿泉昔村民逐鹿至此得之瀦以¶
<pb:KR2m0039_WYG_120-3a>¶
　　為池清泠可愛中峯之脊曰石梁旁有玲峯池絶¶
　　頂為最髙峯峯下迤西矗石凌空曰天開巖北為¶
　　幽居菴稍南為霞心菴為萬松山房其麗扵西峯¶
　　者曰叠浪崖曰徳雲菴曰般若臺珍珠泉臺右層¶
　　巒䆳谷雲布星羅乾隆二十二年始恭建¶
　行宫於中峯之左瓦屋疎櫺不施繪藻而隂陽髙下¶
　　位置天然自後¶
聖駕時巡皆䝉¶
<pb:KR2m0039_WYG_120-3b>¶
臨幸¶
㡬暇揮毫¶
篇章美富名山益増¶
光寵矣其景之尤著者謹各綴説於後丁丑¶
御書各名勝額曰最勝幢曰紫峯閣曰功徳泉曰萬松¶
　　山房曰受翠樓曰泉石自佳曰太虚亭¶
御書行宫額曰白下卷阿曰春雨山房曰有凌雲意曰¶
　　石梁精舍又亭額曰笠亭曰話山曰暢觀又堂額¶
<pb:KR2m0039_WYG_120-4a>¶
　　曰太古聫曰清泉繞砌琴三叠翠篠含風管六鳴¶
　　壬午¶
御書各名勝額曰峯翠波光曰幽居處曰乾徳舍曰徳¶
　　雲菴曰般若臺曰練影堂曰雲片曰静深曰峭蒨¶
　　又樓額曰見山聫曰衆花勝處松千尺羣鳥喧時¶
　　鶴一聲又聫曰澗筑松濤相問荅峯容波態總氤¶
　　氲又聫曰溪聲便是廣長舌山色常如清浄身又¶
　　聫曰松間覓雲徑石罅眄壺天¶
<pb:KR2m0039_WYG_120-4b>¶
御書行宫額曰武夷一曲精廬聫曰蘿壁峭中尋昔句¶
　　松軒勝處得今停又聫曰竒松詭石天然浄澗草¶
　　山花自在芳乙酉¶
御書行宫額曰鋪翠曰停雲又樓額曰夕佳聫曰無礙¶
　　捜竒披谷靄有時延賞愛岩風庚子¶
御筆摩崖書額曰太古又最髙峯¶
　天后廟額曰利濟安瀾¶
御書行宫聫曰峯含畫意似懸軸澗有琴音不藉桐又¶
<pb:KR2m0039_WYG_120-5a>¶
　　聫曰樹匝丹崖空外合泉鳴碧澗静中聞又聫曰¶
　　蘿境因幽偏得趣雲峯含潤獨超羣又聫曰謀目¶
　　惟芳潤因心得静陪甲辰¶
御書行宫樓額曰得趣聫曰氣接鴻濛開逺勢峯連青¶
　　靄入髙空又聫曰不生波處心恒定大寂光天相¶
　　總融¶
　　玲峯池在中峯之側孤亭屼峍與石梁遥對羣山¶
　　萬壑中一泓湛然可鑒毫髪¶
<pb:KR2m0039_WYG_120-5b>¶
御製詩云不肯瀉為瀑渟然守太初斯池千古生光矣¶
　　紫峯閣在中峯之麓秀峙如錐閣在山址羣巒環¶
　　繞皆軒翔聳㧞西通無量殿明僧紹子仲璋依山¶
　　琢大佛像皆極荘嚴峯旁舊有雲根泉清徹可鑒¶
　　後扵石壁間復捜得一泉飛瀑從空而下蒙¶
御錫嘉名曰功徳¶
　　萬松山房在中峯之半山固多松此尤蓊蔚山風¶
　　過處謖謖如萬壑鳴濤中有傑閣崇臺掩映蒼翠¶
<pb:KR2m0039_WYG_120-6a>¶
　　最為幽勝¶
　　天開巖在中峯之右石壁竒峭如截中通一線仄¶
　　境森沉若天開然下有大石刻六朝人所書醒石¶
　　二字後為迎賔石明時楊時喬摹刻衡山&KR1174;嶁碑¶
　　扵其隂石壁上有宋徐鉉徐鍇張稚圭等題名¶
　　幽居菴在中峯之右與西峯相接數楹量笏竹木¶
　　環之閴若人境外坡前亂石數叢雲堆浪立獸伏¶
　　鴟蹲竒怪莫可名状堦下流泉泠泠如奏琴筑拾¶
<pb:KR2m0039_WYG_120-6b>¶
　　級而登崇欄曲逕直達禹碑洞壑深幽以此為最¶
皇上奎章叠賜永勒貞珉誠山靈之厚幸也¶
　　叠浪崖在西峯之側層崖岝㟧亂石錯之髙低起¶
　　伏如大海潮汐波瀾萬叠崖下為見山樓前後疎¶
　　窓洞達通以迴廊翼以傑閣憑欄而望九松鬰然¶
　　為西峯最勝之處¶
　　徳雲菴在西峯之麓幽篁繞屋間以喬柯清隂彌¶
　　望菴臨桃花澗竒石玲瓏萬竅穿溜雨後澗水懸¶
<pb:KR2m0039_WYG_120-7a>¶
　　瀑而下屈曲環流扵菴外清響泠泠自成絲竹誠¶
　　西麓最勝處前岡飛翠盤空参雲翳日即九株松¶
　　也¶
　　珍珠泉在西峯之麓泉纚纚出石間厯澗而下相¶
　　傳逰人拍手呼笑則白珠㸃㸃上浮晶瑩可玩右¶
　　為般若臺明歙處士王寅得四十二章經善本乞¶
　　諸名士書各一章勒石四面¶
　　彩虹明鏡在三㑹殿之西向有流泉散漫無所歸¶
<pb:KR2m0039_WYG_120-7b>¶
　　乾隆二十二年始鑿為池水從桃花澗下直噴池¶
　　内浩瀚瀰漫一望無際其間怪石林立錯落﨑嶔¶
　　中築壩橋扶欄以渡則依山結屋就水為亭彷彿¶
　　明聖湖邉風景二十七年¶
翠華臨幸肇錫嘉名焉¶
　　白乳泉在千佛嶺之東泉水清洌相傳金陵有二¶
　　十四泉此其一也石壁上有𨽻書白乳泉試茶亭¶
　　六字攷唐皇甫冉有送陸鴻漸棲霞寺採茶詩試¶
<pb:KR2m0039_WYG_120-8a>¶
　　茶之名當起扵陸羽矣乾隆四十五年守臣於泉¶
　　旁敬構數椽恭邀¶
臨幸一勺涓流得承¶
賞鑒何其幸也¶
　　燕子磯在觀音門外即觀音山餘支也一峯特起¶
　　三面陡絶江中望之形如飛燕峯頂有俯江亭曠¶
　　覽長江極目千里檣帆樓櫓出沒烟濤雲浪間西¶
　　為永濟寺明洪武初建觀音閣傑搆縁崖半出空¶
<pb:KR2m0039_WYG_120-8b>¶
　　際繫以鐵絙登之如憑虚御風正統間復因閣建¶
　　寺乾隆辛未¶
御書磯前¶
　闗帝額曰氣攝怒濤丁丑復書額曰燕子磯¶
　　後湖在江寧府大平門外一名蒋陵湖一名秣陵¶
　　湖一名練湖宋元嘉中有黒龍現又名元武湖孝¶
　　武大閲水軍於此號昆明池周數十里六朝遺蹟¶
　　頗多明初開濬置庫貯天下圖籍中有五洲浮若¶
<pb:KR2m0039_WYG_120-9a>¶
　　　島嶼東西二溝流入秦淮即青溪上源也¶
　　　江寜府秦之秣陵孫呉改稱建業也山川渾深土¶
　　　壤平厚六代以来並為都邑南國提封此為最著¶
　　　矣乾隆辛未¶
　皇上法¶
祖省方守臣就㑹城中織造廨署改建¶
　　行宫恭備¶
　臨幸窓楹棟宇丹雘不施樹石一區以供¶
<pb:KR2m0039_WYG_120-9b>¶
　宸憩西偏即舊池重濬周以長廊通以畧彴俯檻臨流¶
　　　有合魚躍鳶飛之趣辛未¶
　御書額曰天闕雲搴曰風華麗瞩曰三山天外聫曰¶
聖蹟長留欣繼武¶
慈顔有喜慶承歡又聫曰風物江山艷陽候人文都㑹太¶
　　　平時又聫曰喜聴豫逰徴夏諺時憑解阜協虞絃¶
　　　壬午¶
　御書聫曰黄屋非堯志薫絃學舜心乙酉¶
<pb:KR2m0039_WYG_120-10a>¶
御書聫曰詩情詎花栁樂意在農桑庚子¶
御書聫曰隨縁堪静㑹所遇得幽欣甲辰¶
御書行宫各額曰緑净榭勤政堂鑑古齋塔影樓鏡中¶
　　亭判春室彩虹橋聴瀑軒聫曰四壁圖書鑑今古¶
　　一庭花木騐農桑又聫曰景清神謐天常泰水趣¶
　　山情静可論又聫曰竹秀石竒叅道妙水流雲在¶
　　示真常¶
　　報恩寺在聚寳門外古大長千里也向有阿育王¶
<pb:KR2m0039_WYG_120-10b>¶
　　塔即以名寺吳時寺塔並廢晉太原中掘得舍利¶
　　即其地建塔焉南唐時復廢宋祥符中重建天禧¶
　　中改名天禧寺明永樂間増至九級賜名報恩嘉¶
　　靖中大殿燬¶
　國朝康熈三年重修塔髙百餘丈五色琉璃照耀雲¶
　　日篝燈百二十有八佛火宵然光徹逺近乾隆辛¶
　　未¶
御書額曰赤烏靈梵聫曰天半插浮圖宫殿金銀三界¶
<pb:KR2m0039_WYG_120-11a>¶
　　上雲中現忉利樓臺丹碧六朝前又¶
御書塔額曰真入覺路化成資偹舍衛荘嚴天際丹梯¶
　　攬妙鬘雲心逰萬仞空外風濤手捫星斗無上法¶
　　輪壬午¶
御書額曰吳雲香梵聫曰茂苑霏春三果同恭開鹿苑¶
　　祗林現瑞一峯遥接證獅林¶
　　雨花臺在江寧府聚寳山東麓梁雲光法師講經¶
　　於此天為雨花故名據岡阜之巔俯瞩城闉烟火¶
<pb:KR2m0039_WYG_120-11b>¶
　　萬家與逺近雲峯相間遥望江流微茫千頃其頂¶
　　舊無草宋劉克荘詩一片山無草敢生是也¶
　　朝天宫地即冶城相傳為呉夫差鑄劍處晉建冶¶
　　城寺宋為天慶觀蘇軾有天慶觀詩明洪武重修¶
　　易今名山門逕道向折為九恭逢¶
皇上臨幸大吏鳩工改作重門直達前為三清殿後為¶
　　大通明殿棟宇崇深規制鉅麗乾隆甲申嵗欽奉¶
諭㫖發帑重新石室丹臺為金陵道觀之最丁丑¶
<pb:KR2m0039_WYG_120-12a>¶
御書額曰妙髙崑閬壬午¶
御書額曰含元恭化¶
　　清凉山在江寧府之西北隅山據石頭城下臨大¶
　　江稱金陵雄觀上有清凉寺呉順義中名興教寺¶
　　唐為清凉道塲宋為清凉廣恵寺蘇軾嘗捨彌陀¶
　　佛畫像有贊明初改今名其嶺有翠微亭南唐時¶
　　建舊蔵董羽畫龍李後主八分書李霄逵草書稱¶
　　三絶乾隆甲辰嵗添建¶
<pb:KR2m0039_WYG_120-12b>¶
　行軒以俟¶
翠䍐憩息辛未¶
御書額曰臺頂飛雲又書山嶺亭額曰翠微聫曰波心似¶
　　鏡留明月松韻如簧振午風¶
　　鷄鳴山在江寧府城東北舊名鷄籠象形也宋元¶
　　嘉中徴廬山隠士雷次宗使開館聚徒教授又竟¶
　　陵王子良於此集學士為四部要畧其東麓則晉¶
　　永康間建設道塲明初改創為寺建浮圖五級前¶
<pb:KR2m0039_WYG_120-13a>¶
　　　俯㑹城後瞰元武湖¶
聖祖¶
御題曠觀二字勒石盖亭山之全勝具焕發¶
奎藻中矣而¶
　日月之華益光扵復旦兹山何榮遇若此其巔為北極¶
　　　閣祀文昌之神乾隆辛未¶
　御書寺額曰聲覺大千聫曰法身常現寳塔品空界似¶
　　　聞曇鉢香¶
<pb:KR2m0039_WYG_120-13b>¶
　　　靈谷寺在鍾山東南舊有道林寺在獨龍阜明初¶
　　　徙扵此改名靈谷入山門松逕五里乃至殿廡規¶
　　　制頗極壮麗有無梁殿不施一木壘甓空洞而成¶
　　　後有浮圗即寳誌改葬處塔前有石泉僧曇隠所¶
　　　得八功徳水也東有琵琶街履之有聲地本擅靈¶
　　　乾隆丁亥嵗復䝉¶
　聖恩以杭州宋徳夀宫梅石¶
　御筆詩畫碑摹發寺供奉而名藍永煥江界矣辛未¶
<pb:KR2m0039_WYG_120-14a>¶
御書額曰空籟天音丁丑¶
御書堂額曰净土指南¶
　　牛首山在城南三十里雙峯角立取其形似晉王¶
　　導指為天闕故亦名天闕山髙一百四十丈由山¶
　　麓起石磴數百級杉檜行列殊有幽致上有虎跑¶
　　泉南有芙蓉峯梅雪嶺山峯之間為梁昭明飲馬¶
　　池山有石窟深不可測曰辟支洞梁武建寺因名¶
　　佛窟即今洪覺寺也殿宇依山望之如畫¶
<pb:KR2m0039_WYG_120-14b>¶
　　栁泉在銅山縣東北境今鳯皇山麓頗近之其地¶
　　環以連山潄以曲渚逺可損雲龍之蒼翠近可瞩¶
　　盤馬之嵯峩誠彭城佳境也厯次¶
皇上南巡皆由韓荘登岸是以此地未設¶
　行宫乾隆癸夘嵗督臣奏請¶
聖駕自萬年倉就陸至徐州¶
閲視河工較為徑㨗扵適中之黄巘恭建¶
　殿廡數重以供¶
<pb:KR2m0039_WYG_120-15a>¶
清憩旋奉¶
諭㫖地近栁泉其名尤雅¶
勅易今稱迨乎¶
翠華臨御更錫¶
龍章遍題顔額從此山林生色亭館増輝永為東南勝¶
　　地矣甲辰¶
御書行宫各額曰春靄堂怡神室知依齋含漪館水樂¶
　　庭漾影橋鳴翠亭俯緑墅聫曰苕霅溪山吳苑畫¶
<pb:KR2m0039_WYG_120-15b>¶
　　瀟湘烟雨楚天雲又¶
御書春靄堂佛座聫曰風鈴常轉蓮花蔵貝葉閒披金¶
　　字經¶
　　雲龍山在徐州府城南二里舊志云山有雲氣蜿¶
　　蜒如龍故名東巖有大石佛又名石佛山山上為¶
　　宋山人張天𩦸放鶴處蘇軾為之記乾隆丁丑嵗¶
皇上親履河壖¶
睿謨指授¶
<pb:KR2m0039_WYG_120-16a>¶
恩膏疊沛慶溢生民壬午守土諸臣扵山麓恭構¶
　行宫以奉¶
清蹕丁丑¶
御書亭額曰放鶴亭又¶
　觀音殿額曰普門妙應聫曰慈雲無住荘嚴相法雨¶
　　常飛清浄身又石佛殿額曰定光寂照聫曰清浄¶
　　法身雲山留慧相空靈妙性水月悟前因壬午¶
御書¶
<pb:KR2m0039_WYG_120-16b>¶
　龍王廟額曰勅建恵佑龍王廟聫曰洪凟導東南城¶
　　安百雉交流循汴泗隄鞏雙虹又¶
　河神廟額曰彭城保障又¶
御書行宫聫曰昔今不異觀民切来往寧因問景行¶
　¶
　¶
　¶
欽定南巡盛典卷八十七¶
