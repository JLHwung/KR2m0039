# -*- mode: mandoku-view; -*-
#+TITLE: 欽定南巡盛典
#+DATE: 2015-08-24 22:52:17.448428
#+PROPERTY: ID KR2m0039
#+PROPERTY: BASEEDITION WYG    
#+PROPERTY: JUAN 卷七十一
<pb:KR2m0039_WYG_104-1a>¶
欽定四庫全書¶
欽定南巡盛典卷七十一¶
褒賞¶
　　乾隆十六年二月初八日大學士公傅恒奏言(臣/)¶
　　欽奉¶
諭㫖今日查得預備河工打樁下埽官兵遊撃一員守¶
　　備四員兵五百名夫三百名應賞伊等之處酌量¶
　　議得遊撃賞奨武金牌一靣官縀一疋守備四員¶
<pb:KR2m0039_WYG_104-1b>¶
　　每員賞奨武銀牌三靣兵五百名每名賞奨武銀¶
　　牌各一靣夫三百名每名賞三錢銀錁各一錠此¶
　　内落水守備鄭一舉兵三名酌量加賞守備官縀¶
　　一疋兵加賞奨武銀牌各一靣恭候¶
命下之日所有應賞奨武金銀牌銀錁官縀由廣儲司¶
　　支領賞給外其守備鄭一舉奉¶
㫖記名之處交與兵部謹¶
　奏奏入¶
<pb:KR2m0039_WYG_104-2a>¶
上諭曰遊撃朱一智著再加賞奨武金牌一靣亦著交¶
　兵部記名鄭一舉著賞整聫大縀一疋再加賞奨武¶
　銀牌一靣其墜河兵丁三名亦著加賞奨武銀牌一¶
　靣餘依議¶
　　乾隆十六年二月十五日傅恒等奏言乾隆十六¶
　　年二月初七日奉¶
上諭此次隨朕南巡人等雖俱賞有帮貼路費俸禄錢¶
　糧官馬但内地行走與口外不同其一應物價不無¶
<pb:KR2m0039_WYG_104-2b>¶
　昻貴勢必稍需餘費著總理行營事務大臣将此次¶
　隨來大臣侍衞官員執事人兵丁及存住順河集人¶
　等作何加㤙賞賜之處分别定議具奏所賞銀兩於¶
　兩淮鹽政存貯公項銀内動用欽此¶
　　(臣/)等伏思隨¶
駕巡方乃臣等分内之事起程以前即加¶
㤙賞給帮貼路費官馬錢糧途間甚屬寛裕今¶
皇上復念内地行走與口外不同惟恐稍有不足令(臣/)¶
<pb:KR2m0039_WYG_104-3a>¶
　　等議賞隨從大臣官兵之¶
諭㫖體恤周詳無㣲不至查得前次遵¶
㫖除賞親王一千兩郡王八百両貝勒六百両宗室公¶
　　二百両外一品以下三品以上文武大臣賞給本¶
　　職正俸半年四品以下堂官侍衛等各賞給四十¶
　　兩五品以下堂官内府䕶軍統領前鋒章京侍衛¶
　　䕶軍恭領等官各賞銀三十兩六品以上文員及¶
　　内府恭領雲騎校歩軍恭領歩軍校管拉駝兵丁¶
<pb:KR2m0039_WYG_104-3b>¶
　　章京等各賞銀二十両七品以下中書等員批本¶
　　處行走之監生巡捕三營守偹俱各賞銀十五両¶
　　䕶軍校驍騎校巡捕三營千總把總庫使等各賞¶
　　銀六両前鋒親軍䕶軍等各賞銀五両領催各賞¶
　　銀四両食錢粮執事人等各賞銀四両食二両三¶
　　両錢粮執事披甲校尉人等各賞銀三両其餘各¶
　　項匠役等俱各賞銀二両總管太監等各賞銀二¶
　　十両首領太監有頂太監等賞銀十五両太監等¶
<pb:KR2m0039_WYG_104-4a>¶
　　各賞銀四両臣等擬将此次應賞隨從及存住順¶
　　河集等處人等分别酌議現在隨從一品以下三¶
　　品以上文武大臣仍照從前賞給半年本職正俸¶
　　額駙色布騰巴爾珠爾貝子扎拉豐阿俱兼都統¶
　　亦應照一品大臣賞給四品堂官侍衛鑾儀衞章¶
　　京等各賞銀四十両五品堂官監察御史内府䕶¶
　　軍統領前鋒章京侍衛䕶軍㕘領等各賞銀三十¶
　　両六品以上文員粘杆處行走閑散官員内府恭¶
<pb:KR2m0039_WYG_104-4b>¶
　　領歩軍恭領步軍校等各賞銀二十両七品以下¶
　　文員批本處行走監生巡捕三營守偹等各賞銀¶
　　十五両前鋒親軍䕶軍校驍騎校巡捕三營千總¶
　　把總庫使等各賞銀六両前鋒及親軍䕶軍各賞¶
　　銀五両領催各賞銀四両食錢粮頭目執事人等¶
　　各賞銀四両食二両三両錢粮頭目執事拜唐阿¶
　　天文生聴差人披甲校尉人等各賞銀三両各項¶
　　匠役番役厨役步軍領催兵丁綠旂兵水手網户¶
<pb:KR2m0039_WYG_104-5a>¶
　　人等各賞銀二両總管太監各賞銀二十兩首領¶
　　太監有頂太監各賞銀十五両太監等各賞銀四¶
　　両存住順河集等處大臣侍衛官員䕶軍執事各¶
　　項人等俱於隨¶
駕行走人等賞給之数减半賞給共應賞銀約四萬餘¶
　　両俟¶
命下之日各該處造具清冊交於両淮鹽政㑹同¶
　行在户部照数賞給可也奏入¶
<pb:KR2m0039_WYG_104-5b>¶
上諭曰𫝊恒賞銀六百両扎拉豐阿色布騰巴爾珠爾¶
　各賞銀四百両汪扎爾哈逹哈舒赫徳班第努三汪¶
　由敦各賞俸一年存住順河集人等亦照隨來人等¶
　賞給正分餘依議¶
　　乾隆十六年二月二十一日傅恒奏言查現今隨¶
　　營行走駐防滿洲官兵内江寕協領二員佐領二¶
　　員騎都尉一員防尉二員驍騎校五員兵二百名¶
　　杭州協領一員恭領一員佐領一員防尉一員驍¶
<pb:KR2m0039_WYG_104-6a>¶
　　騎校四員兵二百名乍浦佐領一員兵二十名伊¶
　　等俱在䕶軍營内坐堆當差再署理将軍事務黄¶
　　廷桂帯來京口兵二百名内除先行發回一百外¶
　　其餘協領一員防尉六員驍騎校二員兵一百名¶
　　現在隨營管理布城當差再查得自清江浦起至¶
　　杭州拱宸橋止沿途共二十九䑓坐䑓京口協領¶
　　一員恭領一員防尉六員驍騎校五員兵一百五¶
　　名江寕協領二員佐領二員防尉五員驍騎校四¶
<pb:KR2m0039_WYG_104-6b>¶
　　員兵一百五名杭州協領一員佐領二員防尉二¶
　　員驍騎校四員兵八十名伊等俱各奮勉當差亦¶
　　應加¶
㤙分别賞給(臣/)等酌議現在隨營當差協領恭領等賞¶
　　縀各四疋佐領騎都尉防尉賞縀各三疋驍騎校¶
　　兵丁各賞一月半錢粮沿途坐䑓及隨黄廷桂當¶
　　差協領叅領等賞縀各三疋防尉以上官員賞縀¶
　　各二疋驍騎校兵丁各賞一月錢粮共應賞縀一¶
<pb:KR2m0039_WYG_104-7a>¶
　　百十六疋銀三千四百二十両有零俟¶
命下之日縀疋於廣儲司支領賞給外銀両於鹽政庫¶
　　内存公銀両動用賞給奏入報¶
聞¶
　　乾隆十六年四月十三日山東廵撫凖㤗奏言欽¶
　　惟我¶
皇上省方問俗覃敷至治凡所以教孝表忠以樹風聲¶
　　者無不仰䝉¶
<pb:KR2m0039_WYG_104-7b>¶
聖㤙闡發幽光以昭¶
聖化兹臣伏查山東之沂州府舊為瑯琊郡地嗣號臨¶
　　沂¶
　本朝因之曰沂州府陞為郡考之通志該地為漢臣¶
　　諸葛亮及晋臣王祥王覧唐臣顔杲卿顔真卿故¶
　　里是以城内舊有賢良祠為合祀亮與祥覧及杲¶
　　卿真卿等五臣之所又忠孝祠専祀亮祥於内今¶
　　各祠宇雖皆年乆堙圯而志乘載之里民思之並¶
<pb:KR2m0039_WYG_104-8a>¶
　　有諸葛城孝感河諸遺跡存焉臣查此五臣者如¶
　　諸葛亮之鞠躬盡瘁殫忠漢室偉業豐功史冊炳¶
　　然至如王祥之純孝格天王覧之孝友感母洵皆¶
　　至性出於醇篤非僅為一代名臣已也若夫顔杲¶
　　卿顔真卿之節烈萃於一門孤忠標於千古尤為¶
　　正氣凛然是亮等不獨學術事功彪炳載籍且其¶
　　忠孝友悌實為千古人倫坊表今事逺年湮各蹟¶
　　雖沉榛莾然里民之懐想芳徽猶昭昭可考兹當¶
<pb:KR2m0039_WYG_104-8b>¶
　　我¶
皇上翠華巡狩聿修¶
　慶典可否仰懇¶
天㤙将此五臣或¶
賜匾額或¶
賜詩章一經¶
聖主褒嘉則五臣之忠孝亮節既得上隨¶
奎藻天章永垂不朽而¶
<pb:KR2m0039_WYG_104-9a>¶
聖主表忠教孝之化益更光昭萬䙫矣奏入報¶
可¶
　　乾隆二十二年二月二十三日大學士傅恒等奏¶
　　言查十六年隨¶
駕前來南省之大臣官員一品以下三品以上文武大¶
　　臣等賞給正俸半年四品堂官侍衛鑾儀衛章京¶
　　等每人賞銀四十兩五品堂官御史内府䕶軍統¶
　　領前鋒叅領前鋒侍衛䕶軍恭領等每人賞銀三¶
<pb:KR2m0039_WYG_104-9b>¶
　　十両六品以上文職官員粘杆處行走之世襲官¶
　　内府叅領步軍協尉步軍尉等每人賞銀二十両¶
　　七品以下文職官員及廵捕營守偹等官毎人賞¶
　　銀十五両前鋒校親軍校戴翎頭目驍騎校巡捕¶
　　營千總把總庫使庫上人每人賞銀六両前鋒親¶
　　軍䕶軍等每人賞銀五両領催以及食四両錢糧¶
　　頭目拜唐阿等每人賞銀四両食二両三両錢粮¶
　　頭目拜唐阿書吏承差披甲校尉等俱每人賞銀¶
<pb:KR2m0039_WYG_104-10a>¶
　　三両各項匠役捕役厨役步軍領催及歩甲緑營¶
　　兵水手網户等每人賞銀二両總管太監等每人¶
　　賞銀二十両首領太監有頂帯太監等每人賞銀¶
　　十五両太監等每人賞銀四両存住順河集大臣¶
　　侍衛官員䕶軍拜唐阿各項人等亦照隨從人等¶
　　之例賞給正分此次隨¶
駕前來之大臣侍衛官員拜唐阿兵丁太監及存住王¶
　　家營人等俱照十六年賞給之例賞給再宗室公¶
<pb:KR2m0039_WYG_104-10b>¶
　　如松等四人俱照伊等現在職任賞給簡親王額¶
　　駙徳勒克公扎拉豐阿如何賞給及除将軍新柱¶
　　上次¶
特㤙賞給此次亦照從前賞給之處恭候¶
欽定欽遵賞給外交與各該處将應得賞銀大臣官員¶
　　各項拜唐阿兵丁匠役人等職名并内監等数目¶
　　造冊行文¶
　行在户部於両淮鹽政庫存銀両動支賞給奏入¶
<pb:KR2m0039_WYG_104-11a>¶
上諭曰簡親王著賞銀三百両徳勒克扎拉豐阿著賞¶
　銀二百両餘依議¶
　　乾隆二十七年二月二十四日總理行營王大臣¶
　　和碩荘親王允禄等奏言乾隆二十七年二月二¶
　　十一日奉¶
㫖此次跟隨人等雖俱加㤙賞賚但内地行走與邉外¶
　不同所用之項皆湏少増著交總理行營王大臣等¶
　将此次跟隨各項人等並留王家營各項人等如何¶
<pb:KR2m0039_WYG_104-11b>¶
　加㤙賞給之處分别定議具奏其所賞銀両在両淮¶
　鹽政庫貯公項内動用欽此伏思隨¶
駕廵幸皆(臣/)等分内之事未經起程已䝉¶
皇上加㤙賞賚今又以内地行走不無多費降¶
㫖議賞誠體恤臣等深㤙查乾隆十六年¶
皇上臨幸江南時一品以下三品以上文武大臣等賞¶
　　半年正俸四品堂官侍衛鑾儀衛章京等各賞銀¶
　　四十両五品堂官御史内府䕶軍恭領前鋒叅領¶
<pb:KR2m0039_WYG_104-12a>¶
　　侍衞䕶軍叅領等各賞銀三十両六品以上文員¶
　　粘杆處行走世襲官員内府恭領歩軍尉歩軍章¶
　　京各賞銀二十両七品以下文員廵捕營守偹等¶
　　各賞銀十五両前鋒校親軍校藍翎校驍騎校廵¶
　　捕營千總把總庫使庫官各賞銀六両前鋒親軍¶
　　等各賞銀五両領催食四両錢粮之頭目拜唐阿¶
　　等各賞銀四両食三両二両錢粮之頭目拜唐阿¶
　　書吏聴使馬甲校尉等各賞銀三両各匠役捕役¶
<pb:KR2m0039_WYG_104-12b>¶
　　厨役步軍領催步軍緑旂兵丁水手網户各賞銀¶
　　二両總管太監各賞銀二十両首領太監有頂帶¶
　　太監等各賞銀十五両太監等各賞銀四両留住¶
　　順河集大臣官員及各項人等减半賞給具¶
　奏奉¶
㫖傅恒著賞銀六百両色布騰巴爾珠爾扎拉豐阿著¶
　賞銀四百両汪扎爾哈達哈舒赫徳班第努三汪由¶
　敦著各賞一年俸留住順河集人䒭亦照跟隨人等¶
<pb:KR2m0039_WYG_104-13a>¶
　著全分賞給餘依議欽此二十二年¶
皇上臨幸江南将跟隨人等賞給之處遵¶
㫖議奏時惟照十六年議賞具奏奉¶
㫖簡親王著賞銀三百両徳勒克扎拉豐阿各賞銀二¶
　百両其餘各項人等俱照上届賞給欽此此次荘親¶
　　王額駙色布騰巴爾珠爾等如何賞給之處伏候¶
欽定外其餘大臣官員各項人等留住王家營人等仍¶
　　照上届賞給候降¶
<pb:KR2m0039_WYG_104-13b>¶
諭㫖由各該處造具清冊交両淮鹽政㑹同¶
　行在户部照数賞給奏入¶
上諭曰荘親王著賞銀五百両簡親王額駙色布騰巴¶
　爾珠爾傅恒著各賞銀四百両扎拉豐阿兆恵阿里¶
　袞富徳著各賞銀三百両劉統勲汪扎爾努三福隆¶
　阿劉綸于敏中著賞給一年正俸留住王家營人等¶
　减半賞給餘依議賞給又¶
諭曰著加㤙和濟思博克賞銀一百両額色音圗爾都¶
<pb:KR2m0039_WYG_104-14a>¶
　各賞銀八十両瑪穆特謨咱帕爾各賞銀六十両¶
　　乾隆二十七年四月初一日大學士公傳恒奏言¶
　　據粮道胡文伯查稱䕶軍統領慶㤗乗座三號沙¶
　　飛船一隻船户楊繼聖於三月二十九日在江中¶
　　失風碰損並未傷人查二月初十日寳應地方因¶
　　風傷損船隻查明分别賞恤内三號沙飛傷次重¶
　　者得¶
㤙賞銀三十五両今船户楊繼聖碰損之船遵¶
<pb:KR2m0039_WYG_104-14b>¶
㫖加賞一倍應賞銀七十両俟¶
命下交與督臣尹繼善即委妥員眼同賞給奏入¶
上諭曰著賞銀一百両¶
　　乾隆二十七年四月初三日両江總督尹繼善江¶
　　蘇廵撫愛必逹奏言臣等查接¶
駕老民金旭陽係蘇州府呉縣人現年一百零一嵗例¶
　　應具題該縣尚未具報今恭迎¶
聖駕欽奉¶
<pb:KR2m0039_WYG_104-15a>¶
㤙㫖令即行辦理應請照例賞銀三十両給與昇平人¶
　　瑞四字聴本家自行建坊以昭¶
旌揚盛典再查向例具題覆准奉¶
㫖加恩賞銀十両縀一疋今奉¶
諭㫖賞給縀二疋應仍加賞銀十両理合奏明奏入報¶
聞¶
　¶
　¶
<pb:KR2m0039_WYG_104-15b>¶
　¶
　¶
　¶
　¶
　¶
　¶
　¶
欽定南巡盛典卷七十一¶
